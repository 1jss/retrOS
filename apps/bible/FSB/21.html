  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Predikaren</h1>
    <div class="chapter"><h2>Kapitel 1</h2>
      <div class="verse"><i>1</i>Detta är predikarens ord, Davids sons, kungens i Jerusalem.</div>
      <div class="verse"><i>2</i>Fåfängligheters fåfänglighet!  säger Predikaren.  Fåfängligheters fåfänglighet!  Allt är fåfänglighet!</div>
      <div class="verse"><i>3</i>Vad förmån har människan av all möda som hon gör sig under solen?</div>
      <div class="verse"><i>4</i>Släkte går, och släkte kommer, och jorden står evinnerligen kvar.</div>
      <div class="verse"><i>5</i>Solen går upp, och solen går ned, och har sedan igen brått att komma till den ort där hon går upp.</div>
      <div class="verse"><i>6</i>Vinden far mot söder och vänder sig så mot norr. Den vänder sig och vänder sig, allt under det att den far fram, och så begynner den igen sitt kretslopp.</div>
      <div class="verse"><i>7</i>Alla floder rinna ut i havet, och ändå blir havet aldrig fullt. Där floderna tidigare har runnit, dit rinna de ständigt åter.</div>
      <div class="verse"><i>8</i>Alla arbetar utan rast. Ingen kan utsäga det.  Ögat mättas inte av att se, och örat blir inte fullt av att höra.</div>
      <div class="verse"><i>9</i>Vad som har varit är vad som kommer att vara, och vad som har hänt är vad som kommer att hända. Intet nytt händer under solen.</div>
      <div class="verse"><i>10</i>Inträffar något varom man ville säga: "Se, detta är nytt", så har detsamma ändå skett redan förut, i gamla tider, som var före oss.</div>
      <div class="verse"><i>11</i>Man kommer inte ihåg dem som levde före oss.  Dem som ska uppstå efter oss ska man inte heller komma ihåg bland dem som leva ännu senare.</div>
      <div class="verse"><i>12</i>Jag, Predikaren, var kung över Israel i Jerusalem.</div>
      <div class="verse"><i>13</i>Jag vände mitt hjärta till att begrunda och utrannsaka genom vishet allt vad som händer under himmelen. Sådant är ett uselt besvär, som Gud har gett människors barn till att plåga sig med.</div>
      <div class="verse"><i>14</i>När jag nu såg på allt vad som händer under himmelen, se, då var det allt fåfänglighet och ett jagande efter vind.</div>
      <div class="verse"><i>15</i>Det som är krokigt kan inte bli rakt, och det som inte finns kan inte komma med i någon räkning.</div>
      <div class="verse"><i>16</i>Jag sa i mitt hjärta: "Se, jag har förvärvat mig stor vishet, och jag har förökat den, så att den övergår allas som före mig har regerat över Jerusalem. Ja, vishet och insikt har mitt hjärta inhämtat i rikt mått."</div>
      <div class="verse"><i>17</i>Men när jag nu vände mitt hjärta till att förstå vishet och till att förstå oförnuft och dårskap, då insåg jag att också detta var ett jagande efter vind.</div>
      <div class="verse"><i>18</i>För där mycke vishet är, där är mycke grämelse. Den som förökar sin insikt, han förökar sin plåga.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Jag sa i mitt hjärta: "Nåväl, jag vill pröva hur glädje kommer dig, gör dig nu goda dagar."  Men se, också detta var fåfänglighet.</div>
      <div class="verse"><i>2</i>Jag måste säga om löjet: "Det är dårskap", och om glädjen: "Vad gagnar den till?"</div>
      <div class="verse"><i>3</i>I mitt hjärta begrundade jag hur jag skulle pläga min kropp med vin -- allt under det att mitt hjärta ägnade sig åt vishet -- och hur jag skulle hålla fast vid dårskap, till dess jag finge se vad som vore bäst för människors barn att göra under himmelen, de dagar de leva.</div>
      <div class="verse"><i>4</i>Jag företog mig stora arbeten, jag byggde hus åt mig, jag planterade vingårdar åt mig.</div>
      <div class="verse"><i>5</i>Jag anlade åt mig lustgårdar och parker och planterade i dem alla slags fruktträd.</div>
      <div class="verse"><i>6</i>Jag anlade vattendammar åt mig för att ur dem vattna den skog av träd, som växte upp.</div>
      <div class="verse"><i>7</i>Jag köpte trälar och trälinnor, och hemfödda tjänare fostrades åt mig. Jag fick också boskap, fäkreatur och får, i större myckenhet än någon som före mig hade varit i Jerusalem.</div>
      <div class="verse"><i>8</i>Jag samlade mig också silver och guld och allt vad kungar och länder kunna äga. Jag skaffade mig sångare och sångerskor och vad som är människors lust: en hustru, ja, många.</div>
      <div class="verse"><i>9</i>Så blev jag stor, allt mer och mer, större än någon som före mig hade varit i Jerusalem. Under detta bevarade jag ändå min vishet.</div>
      <div class="verse"><i>10</i>Intet som mina ögon begärde undanhöll jag dem, och ingen glädje nekade jag mitt hjärta.  För mitt hjärta fann glädje i all min möda, och detta var min behållna del av all min möda.</div>
      <div class="verse"><i>11</i>Men när jag så vände mig till att betrakta alla de verk som mina händer hade gjort, och den möda som jag hade nedlagt på dem, se, då var det allt fåfänglighet och ett jagande efter vind.  Ja, under solen finns inget som kan räknas för vinning.</div>
      <div class="verse"><i>12</i>När jag alltså vände mig till att jämföra vishet med oförnuft och dårskap -- för vad kunna de människor göra, som komma efter konungen, annat än detsamma som man redan tidigare har gjort?  --</div>
      <div class="verse"><i>13</i>då insåg jag att visheten väl har samma företräde framför dårskapen, som ljuset har framför mörkret:</div>
      <div class="verse"><i>14</i>Den vise har ögon i sitt huvud, men dåren vandrar i mörker.  Dock märkte jag att det går den ene som den andre.</div>
      <div class="verse"><i>15</i>Då sa jag i mitt hjärta: "Såsom det går dåren, så ska det också gå mig. Vad nytta har då eftersom jag är förmer i vishet?" Jag sa i mitt hjärta att också detta var fåfänglighet.</div>
      <div class="verse"><i>16</i>För den vises minne varar inte i evighet, liksom litet som dårens. I kommande dagar ska ju alltsammans redan vara förgätet.  Måste inte den vise dö såväl som dåren?</div>
      <div class="verse"><i>17</i>Jag blev led vid livet, för illa behagade mig vad som händer under solen, eftersom allt är fåfänglighet och ett jagande efter vind.</div>
      <div class="verse"><i>18</i>Ja, jag blev led vid all den möda som jag hade gjort mig under solen, eftersom jag åt någon annan som ska komma efter mig måste lämna vad jag har gjort.</div>
      <div class="verse"><i>19</i>Vem vet om denne ska vara en vis man eller en dåre?  Men ändå ska han få bestämma över allt det varpå jag har nedlagt min möda och min vishet under solen.  Också detta är fåfänglighet.</div>
      <div class="verse"><i>20</i>Så började jag då att igen förtvivla i mitt hjärta över all den möda som jag hade gjort mig under solen.</div>
      <div class="verse"><i>21</i>För om en människa med vishet och insikt och skicklighet har utstått sin möda, så måste hon dock lämna sin del åt en annan som inte har haft någon möda därmed.  Också detta är fåfänglighet och ett stort elände.</div>
      <div class="verse"><i>22</i>Ja, vad nytta har människan av all möda och hjärteoro som hon gör sig under solen?</div>
      <div class="verse"><i>23</i>Alla hennes dagar är ju fulla av plåga, och det besvär hon har är fullt av grämelse. Inte ens om natten får hennes hjärta någon ro.  Också detta är fåfänglighet.</div>
      <div class="verse"><i>24</i>Det är inte en lycka som beror av människan själv, att hon kan äta och dricka och göra sig goda dagar under sin möda.  Jag insåg att också detta kommer från Guds hand, hans som har sagt:</div>
      <div class="verse"><i>25</i>"Vem kan äta, och vem kan njuta, mig förutan?"</div>
      <div class="verse"><i>26</i>För åt den människa som täckes honom ger han vishet och insikt och glädje. Men åt syndaren ger han besväret att samla in och lägga tillhopa, för att det sedan ska tillfalla någon som täckes Gud.  Också detta är fåfänglighet och ett jagande efter vind.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Allting har sin tid, och vart företag under himlen har sin stund.</div>
      <div class="verse"><i>2</i>Födas har sin tid, och dö har sin tid.  Plantera har sin tid, och rycka upp det planterade har sin tid.</div>
      <div class="verse"><i>3</i>Dräpa har sin tid, och läka har sin tid.  Bryta ner har sin tid, och bygga upp har sin tid.</div>
      <div class="verse"><i>4</i>Gråta har sin tid, och le har sin tid.  Klaga har sin tid, och dansa har sin tid.</div>
      <div class="verse"><i>5</i>Kasta undan stenar har sin tid, och samla ihop stenar har sin tid.  Taga i famn har sin tid, och avhålla sig från famntag har sin tid.</div>
      <div class="verse"><i>6</i>Söka upp har sin tid, och tappa bort har sin tid.  Förvara har sin tid, och kasta bort har sin tid.</div>
      <div class="verse"><i>7</i>Riva sönder har sin tid, och sy ihop har sin tid.  Tiga har sin tid, och tala har sin tid.</div>
      <div class="verse"><i>8</i>Älska har sin tid, och hata har sin tid.  Krig har sin tid, och fred har sin tid.</div>
      <div class="verse"><i>9</i>Vad förmån av sin möda har då den som arbetar?</div>
      <div class="verse"><i>10</i>Jag såg vilket besvär Gud har gett människors barn till att plåga sig med.</div>
      <div class="verse"><i>11</i>Allt har han gjort skönt för sin tid, ja, han har också lagt evigheten i människornas hjärtan, dock så, att de inte förmå att till fullo, från början intill änden, fatta det verk som Gud har gjort.</div>
      <div class="verse"><i>12</i>Jag insåg att inget är bättre för dem, än att de är glada och göra sig goda dagar, så länge de leva.</div>
      <div class="verse"><i>13</i>Men om någon kan äta och dricka och njuta vad gott är under all sin möda, så är också detta en Guds gåva.</div>
      <div class="verse"><i>14</i>Jag insåg att allt vad Gud gör ska stanna kvar i evighet. Man kan inte lägga något därtill, inte heller ta något därifrån.  Gud har så gjort, för att man ska frukta honom.</div>
      <div class="verse"><i>15</i>Vad som är, det var redan förut, och vad som kommer att ske, det blev också redan förut. Gud söker bara fram det förgångna.</div>
      <div class="verse"><i>16</i>Ytterligare såg jag under solen att på domarsätet rådde orättfärdighet, och på rättfärdighetens säte orättfärdighet.</div>
      <div class="verse"><i>17</i>Då sa jag i mitt hjärta: Både den rättfärdige och den orättfärdige ska Gud döma. För vart företag och allt vad man gör har sin tid hos honom.</div>
      <div class="verse"><i>18</i>Jag sa i mitt hjärta: För människornas skull händer detta, så att Gud ska pröva dem, och så att de själva ska inse att de är som fänad.</div>
      <div class="verse"><i>19</i>För det går människors barn som det går fänaden, dem alla går det lika.  Såsom fänaden dör, så dö också de. Enahanda ande har de också alla.  Ja, människorna har inget framför fänaden, för allt är fåfänglighet.</div>
      <div class="verse"><i>20</i>Alla går de till samma mål. Alla have de kommit av stoft, och alla ska de igen bli stoft.</div>
      <div class="verse"><i>21</i>Vem kan vet om människornas ande att den stiger uppåt, och om fänadens ande att den far ner under jorden?</div>
      <div class="verse"><i>22</i>Jag såg att inget är bättre för människan, än att hon är glad under sitt arbete. För detta är den del hon får.  För vem kan föra henne tillbaka, så att hon får se och har glädje av vad som ska ske efter henne?</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Ytterligare såg jag på alla de våldsgärningar som förövas under solen.  Jag såg förtryckta fälla tårar, och ingen fanns, som tröstade dem. Jag såg dem lida övervåld av sina förtryckares hand, och ingen fanns, som tröstade dem.</div>
      <div class="verse"><i>2</i>Då prisade jag de döda, som redan hade fått dö, lyckliga framför de levande, som ännu leva.</div>
      <div class="verse"><i>3</i>Men lycklig framför båda prisade jag den som ännu inte hade kommit till, den som hade sluppit att se vad ont som göres under solen.</div>
      <div class="verse"><i>4</i>Jag såg att all möda och all skicklighet i vad som göres inte är annat än den enes avund mot den andre.  Också detta är fåfänglighet och ett jagande efter vind.</div>
      <div class="verse"><i>5</i>Dåren lägger händerna i kors och tär så sitt eget kött.</div>
      <div class="verse"><i>6</i>Ja, bättre är en handfull ro än båda händerna fulla med möda och med jagande efter vind.</div>
      <div class="verse"><i>7</i>Ytterligare såg jag något som är fåfänglighet under solen:</div>
      <div class="verse"><i>8</i>mången finns, som står ensam och inte har någon och sig, varken son eller bror. Ändå är det ingen ände på all hans möda, och hans ögon bli inte mätta på rikedom.  För vem mödar jag mig då och nekar mig själv vad gott är?  Också detta är fåfänglighet och ett uselt besvär.</div>
      <div class="verse"><i>9</i>Bättre är att vara två än en, för de två få större vinning av sin möda.</div>
      <div class="verse"><i>10</i>Om någondera faller, så kan ju den andre resa upp sin medbroder.  Men ve den ensamme, om han faller och inte en annan finns, som kan resa upp honom.</div>
      <div class="verse"><i>11</i>Likaledes, om två ligga tillsammans, så har de det varmt. Men hur ska den ensamme bli varm?</div>
      <div class="verse"><i>12</i>Om någon kan slå ner den som är ensam, så hålla dock två stånd mot angriparen.  En tretvinnad tråd brister inte så snart.</div>
      <div class="verse"><i>13</i>Bättre är en gammal kung som är dåraktig och inte har förstånd nog att låta varna sig är en fattig yngling med vishet.</div>
      <div class="verse"><i>14</i>För från fängelset gick en gång en sådan till konungavälde, fastän han var född i fattigdom i den andres rike.</div>
      <div class="verse"><i>15</i>Jag såg hur alla som levde och rörde sig under solen följde ynglingen, denne nye som skulle träda i den förres ställe.</div>
      <div class="verse"><i>16</i>det var ingen ände på hela skaran av alla dem som han gick i spetsen för.  Men ändå har de efterkommande ingen glädje av honom.  För också detta är fåfänglighet och ett jagande efter vind.</div>
      <div class="verse"><i>17</i>Bevara din fot, när du går till Guds hus. Att komma dit för att höra är bättre än något slaktoffer som dårarna frambära. För de är oförståndiga och göra så vad ont är.</div>
    </div>
    <div class="chapter"><h2>Kapitel 5</h2>
      <div class="verse"><i>1</i>Var inte obetänksam med din mun, och låt inte ditt hjärta förhasta sig med att uttala något ord inför Gud.  Gud är ju i himmelen, och du är på jorden. Låt för det dina ord vara få.</div>
      <div class="verse"><i>2</i>För tanklöshet har med sig mångahanda besvär, och en dåres röst har överflöd på ord.</div>
      <div class="verse"><i>3</i>När du har gjort ett löfte åt Gud, så dröj inte att infria det. För till dårar har han inte behag.  Det löfte du har gett ska du infria.</div>
      <div class="verse"><i>4</i>Det är bättre att du inget lovar, än att du gör ett löfte och inte infriar det.</div>
      <div class="verse"><i>5</i>Låt inte din mun dra skuld över hela din kropp. Säg inte inför Guds sändebud att det var ett förhastande.  Inte vill du att Gud ska förtörnas för ditt tals skull, så att han fördärvar sina händers verk?</div>
      <div class="verse"><i>6</i>Se, där mycke tanklöshet och fåfänglighet är, där är också en myckenhet av ord.  Ja, Gud ska du frukta.</div>
      <div class="verse"><i>7</i>Om du ser att den fattige förtryckes, och att rätt och rättfärdighet våldföres i landet, så förundra dig inte över det. För på den höge vaktar en högre, och andra ännu högre vakta på dem båda.</div>
      <div class="verse"><i>8</i>Vid allt detta är det en förmån för ett land att har en kung som så styr, att marken blir brukad.</div>
      <div class="verse"><i>9</i>Den som så älskar pengar blir inte mätt på penningar, och den som älskar rikedom har ingen vinning av det.  Också detta är fåfänglighet.</div>
      <div class="verse"><i>10</i>När ägodelarna förökas, bli också de som äta av dem många. Till vad nytta är de då för ägaren, utom att hans ögon få se dem?</div>
      <div class="verse"><i>11</i>Söt är arbetarens sömn, ska vara sig han har litet eller mycket att äta. Men den rikes överflöd tillstädjer honom inte att sova.</div>
      <div class="verse"><i>12</i>Ett bedrövligt elände som jag har sett under solen är det att hopsparad rikedom kan bli sin ägare till skada.</div>
      <div class="verse"><i>13</i>Om rikedomen har gått förlorad för någon genom en olycka, så får hans son, om han har fött en son, alls inget därav.</div>
      <div class="verse"><i>14</i>Sådan som han kom ur sin moders liv måste han själv igen gå bort, liksom naken som han kom, och för sin möda får han alls inget som han kan ta med sig.</div>
      <div class="verse"><i>15</i>Också det är ett bedrövligt elände.  Om han måste gå bort alldeles sådan som han kom, vad förmån har han då eftersom han så mödar sig -- för vind?</div>
      <div class="verse"><i>16</i>Nej, alla sina livsdagar framlever han i mörker. Mycken grämelse har han, och plåga och förtret.</div>
      <div class="verse"><i>17</i>Se, vad jag har hittat vara bäst och skönast för människan, det är att hon äter och dricker och gör sig goda dagar vid den möda som hon har under solen, medan de livsdagar vara, som Gud ger henne. För detta är den del hon får.</div>
      <div class="verse"><i>18</i>Om Gud åt någon har gett rikedom och skatter, och till det förunnat honom makt att njuta härav och att göra sig till godo sin del och att vara glad under sin möda, så är också detta en Guds gåva.</div>
      <div class="verse"><i>19</i>För man tänker då inte så mycket på sina livsdagars gång, när Gud förlänar glädje i hjärtat.</div>
    </div>
    <div class="chapter"><h2>Kapitel 6</h2>
      <div class="verse"><i>1</i>Ett elände som jag har sett under solen, och som kommer tungt över människorna är det,</div>
      <div class="verse"><i>2</i>när Gud åt någon har gett rikedom och skatter och ära, så att denne för sin räkning inget saknar av allt det han önskar sig, och Gud sedan inte förunnar honom makt att själv njuta därav, utan låter en främling få njuta av det. Detta är fåfänglighet och en usel plåga.</div>
      <div class="verse"><i>3</i>Om en man än finge hundra barn och finge leva i många år, ja, om hans livsdagar bleve än så många, men hans själ inte finge njuta sig mätt av hans goda, och om han så bleve utan begravning, då säger jag: lyckligare än han är ett ofullgånget foster.</div>
      <div class="verse"><i>4</i>För som ett fåfängligt saker har detta kommit till världen, och i mörker går det bort, och i mörker höljes dess namn.</div>
      <div class="verse"><i>5</i>det fick inte ens se solen, och det vet av intet.  Ett sådant har bättre ro än han.</div>
      <div class="verse"><i>6</i>Ja, om han än levde i två gånger tusen år utan att få njuta något gott -- gå inte ändå alla till samma mål?</div>
      <div class="verse"><i>7</i>All människans möda är för hennes mun, och ändå blir hennes hunger inte mättad.</div>
      <div class="verse"><i>8</i>För vad förmån har den vise framför dåren?  Vad båtar det den fattige, om han förstår att skicka sig inför de levande?</div>
      <div class="verse"><i>9</i>Bättre är att se något för ögonen än att fara efter något med begäret.  Också detta är fåfänglighet och ett jagande efter vind.</div>
      <div class="verse"><i>10</i>Vad som är, det var redan tidigare nämnt vid namn. Förutbestämt var vad en människa skulle bliva.  Hon kan inte gå till rätta med honom som är mäktigare än hon själv.</div>
      <div class="verse"><i>11</i>För om man också ordar än så mycket och genom förökar fåfängligheten, vad förmån har man av det? 7:1.    elektroniska utgåvan.</div>
    </div>
    <div class="chapter"><h2>Kapitel 7</h2>
      <div class="verse"><i>1</i>För vem vet vad gott som ska hända en människa i livet, under de toma livsdagar som hon får framleva, lik en skugga?  Vem kan säga en människa vad som efter henne ska ske under solen?</div>
      <div class="verse"><i>2</i>Bättre är gott namn än god salva, och bättre är dödens dag än födelsedagen.</div>
      <div class="verse"><i>3</i>Bättre än att gå i gästabudshus är det att gå i sorgehus. För där är slutet för alla människor, och den efterlevande ska lägga det på hjärtat.</div>
      <div class="verse"><i>4</i>Bättre är grämelse än löje, för av det som gör ansiktet sorgset far hjärtat väl.</div>
      <div class="verse"><i>5</i>De visas hjärtan är i sorgehus, och dårarnas hjärtan i hus där man glädes.</div>
      <div class="verse"><i>6</i>Bättre är att höra förebråelser av en vis man än att få höra sång av dårar.</div>
      <div class="verse"><i>7</i>För som sprakandet av törne under grytan, så är dårarnas löje.  Också detta är fåfänglighet.</div>
      <div class="verse"><i>8</i>För vinningslystnad gör den vise till en dåre, och mutor fördärva hjärtat.</div>
      <div class="verse"><i>9</i>Bättre är slutet på en sak än dess begynnelse. Bättre är en tålmodig man än en högmodig.</div>
      <div class="verse"><i>10</i>Var inte för hastig i ditt sinne till att gräma dig, för grämelse bor i dårars bröst.</div>
      <div class="verse"><i>11</i>Spörj icke: "Varav kommer det att forna dagar var bättre än våra?"  För inte av vishet kan du fråga så.</div>
      <div class="verse"><i>12</i>Jämgod med arvgods är vishet, ja, hon är förmer i värde för dom som se solen.</div>
      <div class="verse"><i>13</i>För under vishetens beskärm är man som under penningens beskärm, men den förståndiges förmån är att visheten behåller sin ägare vid liv.</div>
      <div class="verse"><i>14</i>Se på Guds verk. Vem kan göra rakt vad han har gjort krokigt?</div>
      <div class="verse"><i>15</i>Var alltså vid gott mod under den goda dagen, och betänk under den onda dagen att Gud har gjort denna såväl som den andra, för att människan inte ska kunna utfinna något om det som ska ske, när hon är borta.</div>
      <div class="verse"><i>16</i>Det ena som det andra har jag sett under mina toma dagar: mången rättfärdig som har förgåtts i sin rättfärdighet, och mången orättfärdig som länge har fått leva i sin ondska.</div>
      <div class="verse"><i>17</i>Var inte alltför rättfärdighet, och var inte alltför mycket vis. Inte vill du fördärva dig själv?</div>
      <div class="verse"><i>18</i>Var inte alltför orättfärdig, och var inte en dåre. Inte vill du dö i förtid?</div>
      <div class="verse"><i>19</i>Det är bäst att du håller fast vid det ena, utan att ändå släppa det andra. För den som fruktar Gud finner en utväg ur allt detta.</div>
      <div class="verse"><i>20</i>Visheten gör den vise starkare än tio väldiga i staden.</div>
      <div class="verse"><i>21</i>För ingen människa är så rättfärdig på jorden, att hon gör vad gott är och inte begår någon synd.</div>
      <div class="verse"><i>22</i>Akta inte heller på alla ord som man talar, annars kunde du få höra din egen tjänare uttala förbannelser över dig.</div>
      <div class="verse"><i>23</i>Ditt hjärta vet ju att du själv mången gång har uttalat förbannelser över andra.</div>
      <div class="verse"><i>24</i>Detta allt har jag försökt att utröna genom vishet.  Jag sa: "Jag vill bli vis", men visheten stannade fjärran från mig.</div>
      <div class="verse"><i>25</i>Ja, tingens väsen ligger i fjärran, djupt nere i djupet. Vem kan utgrunda det?</div>
      <div class="verse"><i>26</i>När jag vände mig med mitt hjärta till att tänka på och begrunda, och till att söka visheten och det som är huvudsumman, och till att förstå ogudaktigheten i dess dårskap och dåraktigheten i dess oförnuft,</div>
      <div class="verse"><i>27</i>då fann jag något som var bittrare än döden: kvinnan, hon som själv är ett nät, och har ett hjärta som är en snara, och armar som är bojor.  Den som täckes Gud kan undkomma henne, men syndaren blir hennes fånge.</div>
      <div class="verse"><i>28</i>Se, detta fann jag, säger Predikaren, i det jag la det ena till det andra för att komma till huvudsumman.</div>
      <div class="verse"><i>29</i>Något gives, som min själ beständigt har sökt, men som jag inte har funnit: väl har jag hittat en man bland tusen, men en kvinna har jag inte hittat i hela hopen.</div>
      <div class="verse"><i>30</i>Dock se, detta har jag funnit, att Gud har gjort människorna sådana de borde vara, men själva tänka de ut mångahanda funder.</div>
    </div>
    <div class="chapter"><h2>Kapitel 8</h2>
      <div class="verse"><i>1</i>Vem är lik den vise, och vem förstår att så uttyda en sak? Visheten gör människans ansikte ljust, genom den förvandlas det råa i hennes uppsyn.</div>
      <div class="verse"><i>2</i>Jag säger er: Akta på kungens bud, ja, gör det för den eds skull som du har svurit vid Gud.</div>
      <div class="verse"><i>3</i>Förhasta dig inte att överge honom, inlåt dig inte på något som är ont. Han kan ju göra allt vad han vill.</div>
      <div class="verse"><i>4</i>För en konungs ord är mäktigt, och vem kan säga till honom: "Vad gör du?"</div>
      <div class="verse"><i>5</i>Den som håller budet ska inte vet av något ont. Tid och sätt ska den vises hjärta lära känna.</div>
      <div class="verse"><i>6</i>För vart företag har sin tid och sitt sätt, och en människas ondska kommer tungt över henne.</div>
      <div class="verse"><i>7</i>Hon vet ju inte vad som kommer att ske. Vem kan säga henne hur något kommer att ske?</div>
      <div class="verse"><i>8</i>Ingen människa har makt över vinden, till att hejda den, inte heller har någon makt över dödens dag, inte heller finns undflykt i krig. Så kan ogudaktigheten inte rädda sin man.</div>
      <div class="verse"><i>9</i>Allt detta såg jag, när jag gav akt på allt vad som händer under solen, i en tid då den ena människan har makt över den andra, henne till olycka.</div>
      <div class="verse"><i>10</i>Ock likaledes såg jag att de ogudaktiga fick komma i sin grav och gå till vila, under det att sådana som hade gjort vad rätt var måste dra bort från den Heliges boning och blev förgätna i staden.  Också detta är fåfänglighet.</div>
      <div class="verse"><i>11</i>Därför att dom inte strax går över vad ont som göres, få människors barn dristighet att göra det ont är,</div>
      <div class="verse"><i>12</i>eftersom syndaren hundra gånger kan göra det onda och ändå får länge leva.  Dock vet jag ju att det ska gå de gudfruktiga väl, för det att de frukta Gud,</div>
      <div class="verse"><i>13</i>men att det inte ska gå den ogudaktige väl, och att hans dagar inte ska förlängas, som skuggan förlänges, eftersom han inte fruktar Gud.</div>
      <div class="verse"><i>14</i>En fåfänglighet som händer här på jorden är det att rättfärdiga finnas, vilka det går som hade de gjort de ogudaktigas gärningar, och att ogudaktiga finnas, vilka det går som hade de gjort de rättfärdigas gärningar.  Jag sa: Också detta är fåfänglighet.</div>
      <div class="verse"><i>15</i>Så prisade jag då glädjen och fann att inget är bättre för människan under solen, än att hon äter också dricker och är glad, så att detta får följa henne vid hennes möda, under de livsdagar som Gud ger henne under solen.</div>
      <div class="verse"><i>16</i>När jag vände mitt hjärta till att förstå vishet, och till att betrakta det besvär som man gör sig på jorden utan att få sömn i sina ögon, varken dag eller natt,</div>
      <div class="verse"><i>17</i>då insåg jag att det är så med alla Guds verk, att människan inte förmår fatta vad som händer under solen. För hur mycket en människa än mödar sig för att utforska det, fattar hon det ändå inte.  Om någon vis man tänker att han ska kunna förstå det, så kommer han ändå inte att kunna fatta det.</div>
    </div>
    <div class="chapter"><h2>Kapitel 9</h2>
      <div class="verse"><i>1</i>Ja, allt detta har jag besinnat, och jag har sökt pröva allt detta, hur de rättfärdiga och de visa och deras verk är i Guds våld.  Varken om kärlek eller hat kan en människa vet något förut. Allt kan förestå henne.</div>
      <div class="verse"><i>2</i>Ja, allt kan vederfaras alla. Det går den rättfärdige som den ogudaktige, den gode och rene som den orene, den som offrar som den vilken inte offrar. Den gode räknas liksom med syndaren, den som svär blir lik den som har respekt för att svärja.</div>
      <div class="verse"><i>3</i>Ett elände vid allt som händer under solen är detta, att det går alla lika.  Därför är också människornas hjärtan fulla med ondska, och oförnuft är i deras hjärtan, så länge de leva. Sedan måste de ner bland de döda.</div>
      <div class="verse"><i>4</i>För den som utkoras att vara i de levandes skara finns ju ännu något att hoppas. För bättre är att vara en levande hund än ett dött lejon.</div>
      <div class="verse"><i>5</i>Väl vet de som leva att de måste dö, men de döda vet alls intet, och de har ingen vinning mer att vänta, utan deras minne är förgäten.</div>
      <div class="verse"><i>6</i>Både deras kärlek och deras hat och deras avund har redan nått sin ände, och aldrig någonsin få de mer någon del i vad som händer under solen.</div>
      <div class="verse"><i>7</i>Nåväl, så ät då ditt bröd med glädje, och drick ditt vin med glatt hjärta, för Gud har redan i förväg gett sitt beröm till vad du gör.</div>
      <div class="verse"><i>8</i>Låt dina kläder alltid vara vita, och låt aldrig olja fattas på ditt huvud.</div>
      <div class="verse"><i>9</i>Njut livet med någon kvinna som du älskar, så länge de toma livsdagar vara, som förlänas dig under solen, ja, under alla dina toma dagar. För detta är den del du får i livet vid den möda som du gör dig under solen.</div>
      <div class="verse"><i>10</i>Allt vad du förmår uträtta med din kraft ska du söka uträtta. För i dödsriket, dit du går, kan man inte verka eller tänka, där finns ingen insikt eller vishet.</div>
      <div class="verse"><i>11</i>Ytterligare såg jag under solen att det inte beror av de snabba hur de lyckas i löpandet, inte av hjältarna hur striden utfaller, inte av de visa hur de få sitt bröd, inte av de kloka vad rikedom de förvärva, eller av de kloka vad ynnest de vinna, utan att allt för dem beror av tid och lägenhet.</div>
      <div class="verse"><i>12</i>För människan känner inte sin tid, liksom litet som fiskarna, vilka fångas i olycksnätet, eller fåglarna, vilka fastna i snaran.  Såsom dessa, så snärjas också människornas barn på olyckans tid, när ofärd plötsligt faller över dem.</div>
      <div class="verse"><i>13</i>Också detta såg jag under solen, ett visdomsverk, som tycktes mig stort:</div>
      <div class="verse"><i>14</i>Det fanns en liten stad med få invånare, och mot den kom en stor kung och belägrade den och byggde stora bålverk mot den.</div>
      <div class="verse"><i>15</i>Men där fanns en fattig man som var vis. Denne räddade staden genom sin vishet.  Dock, sedan tänkte ingen människa på denne fattige man.</div>
      <div class="verse"><i>16</i>Då sa jag: Väl är vishet bättre än styrka, men den fattiges vishet blir inte föraktad, och hans ord bli inte hörda.</div>
      <div class="verse"><i>17</i>De vises ord, om de också höras helt stilla, är förmer än allt ropande av en dårarnas överste.</div>
      <div class="verse"><i>18</i>Bättre är vishet än krigsredskap. För en enda som felar kan fördärva mycket gott.</div>
    </div>
    <div class="chapter"><h2>Kapitel 10</h2>
      <div class="verse"><i>1</i>Giftflugor vålla stank och jäsning i salvoberedarens salva. Så uppväger ett grand av dårskap både vishet och ära.</div>
      <div class="verse"><i>2</i>Den vise har sitt hjärta åt höger, men dåren har sitt hjärta åt vänster.</div>
      <div class="verse"><i>3</i>Ja, varhelst dåren går kommer hans förstånd till korta, och till alla säger han ifrån, att han är en dåre.</div>
      <div class="verse"><i>4</i>Om hos en furste ilska uppstår mot dig, så håll dig dock stilla, för saktmod gör stora synder ogjorda.</div>
      <div class="verse"><i>5</i>Ett elände gives, som jag har sett under solen, ett fel som beror av den som har makten:</div>
      <div class="verse"><i>6</i>att dårskap sättes på höga platser, medan förnämliga män få sitta i förnedring.</div>
      <div class="verse"><i>7</i>Jag har sett trälar färdas till häst och hövdingar få gå till fots som trälar.</div>
      <div class="verse"><i>8</i>Den som gräver en grop, han faller själv i det, och den som bryter ner en mur, honom stinger ormen.</div>
      <div class="verse"><i>9</i>Den som vältrar bort stenar blir skadad av dem, den som hugger ved kommer i fara därvid.</div>
      <div class="verse"><i>10</i>Om man inte slipar eggen, när ett järn har blivit slött, så måste man anstränga krafterna dess mer. Vishet är att göra allt på bästa sätt.</div>
      <div class="verse"><i>11</i>Om ormen får stinga, innan han har blivit tjusad, så har besvärjaren inget nytta av sin konst.</div>
      <div class="verse"><i>12</i>Med sin muns ord förvärvar den vise ynnest, men dårens läppar fördärva honom själv.</div>
      <div class="verse"><i>13</i>Begynnelsen på hans muns ord är dårskap, och slutet på hans tal är uselt oförnuft.</div>
      <div class="verse"><i>14</i>Dåren är rik på ord. Dock vet ingen människa vad som ska ske. Vem kan säga en människa vad som efter henne ska ske?</div>
      <div class="verse"><i>15</i>Dårens möda blir honom tung, för inte ens till staden hittar han fram.</div>
      <div class="verse"><i>16</i>Ve dig, du land vars kung är ett barn, och vars furstar hålla måltid redan på morgonen!</div>
      <div class="verse"><i>17</i>Väl dig, du land vars kung är en ädling, och vars furstar hålla måltid i tillbörlig tid, med måttlighet, och inte för att överlasta sig!</div>
      <div class="verse"><i>18</i>Genom lättja förfalla husets bjälkar, och genom försumlighet dryper det in i huset.</div>
      <div class="verse"><i>19</i>Till sin förlustelse håller man gästabud, och vinet gör livet glatt. Men penningen är det som förlänar alltsammans.</div>
      <div class="verse"><i>20</i>Uttala inte ens i din tanke förbannelser över en konung, och inte ens i din sovkammare förbannelser över en rik man. För himmelens fåglar behöver fram ditt tal, och de bevingade ropa ut vad du har sagt.</div>
    </div>
    <div class="chapter"><h2>Kapitel 11</h2>
      <div class="verse"><i>1</i>Sänd ditt bröd över vattnet, för i tidens längd får du det tillbaka.</div>
      <div class="verse"><i>2</i>Dela vad du har i sju delar, ja, i åtta, för du vet inte vilken olycka som kan gå över landet.</div>
      <div class="verse"><i>3</i>Om molnen är fulla av regn, så tömma de ut det på jorden. Om ett träd faller omkull, det ska falla mot söder eller mot norr, så ligger det på den plats där det har fallit.</div>
      <div class="verse"><i>4</i>En vindspejare får aldrig så, och en molnspanare får aldrig skörda.</div>
      <div class="verse"><i>5</i>Lika litet som du vet vart vinden far, eller hur benen bildas i den havandes liv, liksom litet förstår du Guds verk, hans som verkar alltsammans.</div>
      <div class="verse"><i>6</i>Så ut om morgonen din säd, och underlåt det inte heller om aftonen, för du vet inte vilketdera som är gagneligast, eller om det ena och det andra är bäst.</div>
      <div class="verse"><i>7</i>Ljuset är ljuvligt, och det är gott för ögonen att få se solen.</div>
      <div class="verse"><i>8</i>Ja, om en människa får leva än så många år, så ska hon vara glad under dem alla, men betänka, att eftersom mörkrets dagar bli så många, är ändå allt som händer fåfänglighet.</div>
      <div class="verse"><i>9</i>Gläd dig, du yngling, din ungdom, och låt ditt hjärta unna dig fröjd i din ungdomstid. Ja, vandra de vägar ditt hjärta lyster och så, som det behagar dina ögon. Men vet att Gud för allt detta ska dra dig till doms.</div>
      <div class="verse"><i>10</i>Ja, låt grämelse fly ur ditt hjärta, och håll plåga borta från din kropp. För ungdom och blomstring är fåfänglighet.</div>
    </div>
    <div class="chapter"><h2>Kapitel 12</h2>
      <div class="verse"><i>1</i>Så tänk då på din Skapare i din ungdomstid, innan de onda dagarna komma och de år nalkas, om vilka du ska säga: "Jag finner inte behag i dem".</div>
      <div class="verse"><i>2</i>Ja, innan solen blir förmörkad, och dagsljuset och månen och stjärnorna. Före den ålder då molnen komma igen efter regnet,</div>
      <div class="verse"><i>3</i>den tid då väktarna i huset darra och de starka männen kröka sig. Då malerskorna sitta fåfänga, så få som de nu har blivit, och skåderskorna har det mörkt i sina fönster.</div>
      <div class="verse"><i>4</i>då dörrarna åt gatan stängas till, medan ljudet från kvarnen försvagas. Då man står upp, när fågeln begynner kvittra, och alla sångens tärnor sänka rösten.</div>
      <div class="verse"><i>5</i>då man fruktar för var backe och förskräckelser bor på vägarna. Då mandelträdet blommar och gräshoppan släpar sig fram och kaprisknoppen blir utan kraft, nu då människan ska resa till sin oändliga boning och gråtarna redan gå och vänta på gatan.</div>
      <div class="verse"><i>6</i>ja, innan silversnöret ryckes bort och den gyllene skålen slås sönder, och innan ämbaret vid källan krossas och hjulet slås sönder och faller i brunnen</div>
      <div class="verse"><i>7</i>och stoftet vänder igen till jorden, varifrån det har kommit, och anden vänder igen till Gud, som har gett den.</div>
      <div class="verse"><i>8</i>Fåfängligheters fåfänglighet!  säger Predikaren.  Allt är fåfänglighet!  ----</div>
      <div class="verse"><i>9</i>För övrigt är att säga att Predikaren var en vis man, som också annars lärde folket insikt och övervägde och rannsakade. Många ordspråk författade han.</div>
      <div class="verse"><i>10</i>Predikaren sökte efter att finna välbehagliga ord, sådant som med rätt kunde skrivas, och sådant som med sanning kunde sägas.</div>
      <div class="verse"><i>11</i>De visas ord är som uddar, och liksom indrivna spikar är deras tänkespråk. De är gåvor från en och samma Herde.</div>
      <div class="verse"><i>12</i>För övrigt är utom detta att säga: Min son, låt varna dig!  Ingen ände är på det myckna bokskrivandet, och mycket studerande gör kroppen trött.</div>
      <div class="verse"><i>13</i>Änden på talet, om vi vill höra huvudsumman, är detta: Frukta Gud och håll hans bud, för det hör alla människor till.</div>
      <div class="verse"><i>14</i>För Gud ska dra alla gärningar till doms, när han dömer allt vad förborgat är, evad det är gott eller ont.</div>
    </div>
  </div></body></html>
