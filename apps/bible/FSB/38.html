  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Sakarja</h1>
    <div class="chapter"><h2>Kapitel 1</h2>
      <div class="verse"><i>1</i>I åttonde månaden av Darejaves andra regeringsår kom Herrens ord till Sakarja, son till Berekja, son till Iddo, profeten, han sade:</div>
      <div class="verse"><i>2</i>Svårt förtörnad var Herren på era fäder.</div>
      <div class="verse"><i>3</i>Säg för det nu till folket så säger Herren Sebaot: Vänd om till mig, säger Herren Sebaot, så vill jag vända om till er, säger Herren Sebaot.</div>
      <div class="verse"><i>4</i>Var inte som era fäder, för vilka forna tiders profeter predikade och sa: "Så säger Herren Sebaot: Vänd om från era onda vägar och era onda gärningar". Men de ville inte höra och aktade inte på mig säger Herren.</div>
      <div class="verse"><i>5</i>Era fäder, var är de?  Profeterna, leva de kvar evinnerligen?</div>
      <div class="verse"><i>6</i>Nej, men mina ord och mina rådslut, de som jag betrodde åt mina tjänare profeterna, de träffade ju era fäder, så att de måste vända om och säga: "Såsom Herren Sebaot hade beslutit att göra med oss, och som våra vägar och våra gärningar förtjänade, så har han också gjort med oss."</div>
      <div class="verse"><i>7</i>På tjugufjärde dagen i elfte månaden, det är månaden Sebat, i Darejeves andra regeringsår, kom Herrens ord till Sakarja, son till Berekja, son till Iddo, profeten. Han sade:</div>
      <div class="verse"><i>8</i>Jag hade en syn om natten: Jag fick se en man som red på en röd häst. Han höll stilla bland myrtenträden i dalsänkningen.  Bakom honom stod andra hästar, röda, bruna och vita.</div>
      <div class="verse"><i>9</i>Då frågade jag: "Vad betyda dessa, min herre?"  Ängeln som talade med mig svarade mig: "Jag vill låta dig förstå vad dessa betyda."</div>
      <div class="verse"><i>10</i>Mannen som stod bland myrtenträden tog till orda och sa: "Det är dessa som Herren har sänt ut till att fara omkring på jorden."</div>
      <div class="verse"><i>11</i>Själva tog de till orda och sa till Herrens ängel, som stod bland myrtenträden: "Vi har farit omkring på jorden och har hittat hela jorden lugn och stilla."</div>
      <div class="verse"><i>12</i>Då tog Herrens ängel igen till orda och sa: "HERRE Sebaot, hur länge ska det dröja, innan du förbarmar dig över Jerusalem och Juda städer?  Du har ju nu varit vred på dem i sjuttio år."</div>
      <div class="verse"><i>13</i>Herren svarade ängeln som talade med mig goda och tröstliga ord.</div>
      <div class="verse"><i>14</i>och ängeln som talade med mig sa sedan till mig:  "Predika och säg: Så säger Herren Sebaot: Jag har stor nitälskan för Jerusalem och Sion.</div>
      <div class="verse"><i>15</i>och jag är storligen förtörnad på hednafolken, som sitta så säkra. För när jag var bara litet förtörnad, hjälpte de ytterligare till att fördärva.</div>
      <div class="verse"><i>16</i>Därför säger Herren så: Jag vill igen vända mig till Jerusalem i barmhärtighet. Mitt hus ska där bli uppbyggt, säger Herren Sebaot, och mätsnöret ska spännas över Jerusalem.</div>
      <div class="verse"><i>17</i>Ytterligare ska du predika och säga: Så säger Herren Sebaot: Ännu en gång ska mina städer få njuta överflöd av goda håvor. Ja, Herren ska ännu en gång trösta Sion, och ännu en gång ska han utvälja Jerusalem."</div>
      <div class="verse"><i>18</i>Sedan lyfte jag upp mina ögon och fick då se fyra horn.</div>
      <div class="verse"><i>19</i>Då frågade jag ängeln som talade med mig: "Vad betyda dessa?" Han svarade mig: "Detta är de horn som har förstrött Juda, Israel och Jerusalem."</div>
      <div class="verse"><i>20</i>Sedan lät Herren mig se fyra smeder.</div>
      <div class="verse"><i>21</i>Då frågade jag: "I vad ärende har dessa kommit?"  Han svarade: "De förra var de horn som förströdde Juda, så att ingen kunde upplyfta sitt huvud. Men nu har dessa kommit för att injaga skräck hos dem, och för att slå av hornen på de hednafolk som har lyft sitt horn mot Juda land, till att förströ dess inbyggare."</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Sedan lyfte jag upp mina ögon och fick då se en man som hade ett mätsnöre i sin hand.</div>
      <div class="verse"><i>2</i>Då frågade jag: "Vart går du?"  Han svarade mig: "Till att mäta Jerusalem, för att se hur brett och hur långt det ska bliva."</div>
      <div class="verse"><i>3</i>Då fick jag se ängeln som talade ner mig komma fram, och en annan ängel kom emot honom.</div>
      <div class="verse"><i>4</i>Han sa till denne: "Skynda iväg och tala till den unge mannen där och säg: 'Jerusalem ska ligga som en obefäst plats. Så stor myckenhet av människor och djur ska finnas där.</div>
      <div class="verse"><i>5</i>Men jag själv, säger Herren, ska vara en eldsmur däromkring, och jag ska bevisa mig härlig där.'"</div>
      <div class="verse"><i>6</i>Upp, upp!  Flyn bort ur nordlandet, säger Herren, ni som av mig har blivit förströdda åt himmelens fyra väderstreck, säger Herren.</div>
      <div class="verse"><i>7</i>Upp, Sion!  Rädda dig, du som nu bor hos dottern Babel!</div>
      <div class="verse"><i>8</i>För så säger Herren Sebaot, han som har sänt mig iväg för att förhärliga sig, så säger han om hednafolken, vilka plundrade er (ty den som rör vid er, han rör vid hans ögonsten):</div>
      <div class="verse"><i>9</i>"Se, jag lyfter min hand mot dem, och de ska bli ett byte för sina forna trälar. Ni ska så förnimma att Herren Sebaot har sänt mig."</div>
      <div class="verse"><i>10</i>Jubla och gläd dig, du dotter Sion. För se, jag kommer för att aga min boning i dig, säger Herren.</div>
      <div class="verse"><i>11</i>Då ska många hednafolk sluta sig till Herren och bli mitt folk.  Ja, jag ska ta min boning i dig. Du ska förnimma att Herren Sebaot har sänt mig till dig.</div>
      <div class="verse"><i>12</i>Herren ska har Juda till ni sitt arv i det heliga landet, och ännu en gång ska han utvälja Jerusalem.</div>
      <div class="verse"><i>13</i>Allt kött ska vara stilla inför Herren. För han har stått upp och trätt fram ur sin heliga boning.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Sedan lät han mig se översteprästen Josua stående inför Herrens ängel. Åklagaren stod vid hans högra sida för att anklaga honom.</div>
      <div class="verse"><i>2</i>Men Herren sa till Åklagaren: "Herren ska näpsa dig, du Åklagare. Ja, Herren ska näpsa dig, han som har utvalt Jerusalem.  Är då inte denne en brand, ryckt ur elden?"</div>
      <div class="verse"><i>3</i>Josua var klädd i orena kläder, där han stod inför ängeln</div>
      <div class="verse"><i>4</i>Denne tog till orda och sa till dem som stod där som hans tjänare: "Tagen av honom de orena kläderna."  Till honom själv sa han: "Se, jag har tagit bort från dig din missgärning, och man ska nu kläda dig i högtidskläder."</div>
      <div class="verse"><i>5</i>Då sa jag: "Låt man också sätta en ren bindel på hans huvud."  De satte en ren bindel på hans huvud och klädde på honom andra kläder, medan Herrens ängel stod därbredvid.</div>
      <div class="verse"><i>6</i>Herrens ängel betygade för Josua och sade:</div>
      <div class="verse"><i>7</i>"Så säger Herren Sebaot: Om du vandrar på mina vägar och håller vad jag har befallt dig hålla, så ska du också få styra mitt hus och vakta mina gårdar. Jag ska låta dig har din gång bland dessa som här göra tjänst.</div>
      <div class="verse"><i>8</i>Hör härpå, Josua, du överstepräst, med dina medbröder, som sitta här inför dig (ty dessa män ska vara ett tecken): Se, jag vill låta min tjänare Skottet komma.</div>
      <div class="verse"><i>9</i>ty se, i den sten som jag har lagt inför Josua -- över vilken ena sten sju ögon vaka -- i den ska jag inrista den inskrift som hör därtill, säger Herren Sebaot. Jag ska utplåna detta lands missgärning på en enda dag.</div>
      <div class="verse"><i>10</i>På den tiden, säger Herren Sebaot, ska var och en av er kunna inbjuda den andre till gäst under sitt vinträd och fikonträd."</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Sedan blev jag av ängeln som talade med mig igen uppväckt, som när någon väckes ur sömnen.</div>
      <div class="verse"><i>2</i>Han sa till mig: "Vad ser du?"  Jag svarade: "Jag ser en ljusstake, alltigenom av guld, med sin oljeskål ovantill och med sina sju lampor. Sju rör gå till de särskilda lamporna därovantill.</div>
      <div class="verse"><i>3</i>Två olivträd sträcka sig över den, ett på högra sidan om skålen och ett på vänstra."</div>
      <div class="verse"><i>4</i>Sedan frågade jag och sa till ängeln som talade med mig: "Vad betyda dessa ting, min herre?"</div>
      <div class="verse"><i>5</i>Men ängeln som talade med mig svarade och sa till mig: "Förstår du då inte vad de betyda?"  Jag svarade: "Nej, min herre."</div>
      <div class="verse"><i>6</i>Då talade han och sa till mig: "Detta är Herrens ord till Serubbabel: Inte genom någon människas styrka eller kraft ska det ske, utan genom min Ande, säger Herren Sebaot.</div>
      <div class="verse"><i>7</i>Vilket du än ska vara, du stora berg som reser dig mot Serubbabel, så ska du ändå förvandlas till jämn mark.  För han ska få föra fram slutstenen under jubelrop: 'Nåd, nåd ska vila över den!'"</div>
      <div class="verse"><i>8</i>Vidare kom Herrens ord till mig. Han sade:</div>
      <div class="verse"><i>9</i>"Serubbabels händer har lagt grunden till detta hus. Hans händer ska också få fullborda det.  Du ska förnimma att Herren Sebaot har sänt mig till eder.</div>
      <div class="verse"><i>10</i>För vem är den som vill förakta: den liten begynnelsens dag, när dessa sju glädjas över att se murlodet i Serubbabels hand, dessa Herrens ögon, som överfara hela jorden?"</div>
      <div class="verse"><i>11</i>Jag frågade och sa till honom: "Vad betyda dessa två olivträd, det på högra och det på vänstra sidan om ljusstaken?"</div>
      <div class="verse"><i>12</i>Ytterligare frågade jag och sa till honom: "Vad betyda de två olivkvistar som sträcka sig intill de två gyllene rännor genom vilka den gyllene oljan ledes ditned?"</div>
      <div class="verse"><i>13</i>Då sa han till mig: "Förstår du då inte vad de betyda?"  Jag svarade: "Nej, min herre."</div>
      <div class="verse"><i>14</i>Då sa han: "Dessa är de två oljesmorda som stå som tjänare inför hela jordens Herre."</div>
    </div>
    <div class="chapter"><h2>Kapitel 5</h2>
      <div class="verse"><i>1</i>När jag sedan igen lyfte upp mina ögon, fick jag se en bokrulle flyga fram.</div>
      <div class="verse"><i>2</i>Han sa till mig: "Vad ser du?"  Jag svarade: "Jag ser en bokrulle flyga fram. Den är tjugu alnar lång och tio alnar bred."</div>
      <div class="verse"><i>3</i>Då sa han till mig: "Detta är Förbannelsen, som går ut över hela landet. För i kraft av den ska var och en som stjäl bli bortrensad härifrån, och i kraft av den ska var och en som svär bli bortrensad härifrån.</div>
      <div class="verse"><i>4</i>Jag har låtit den gå ut, säger Herren Sebaot, för att den ska komma in i tjuvens hus och in i dens hus, som svär falskt vid mitt namn. Den ska stanna där i huset och fräta upp det med både trävirke och stenar."</div>
      <div class="verse"><i>5</i>Sedan kom ängeln som talade med mig fram och sa till mig: "Lyft upp dina ögon och se vad det är som där kommer fram.</div>
      <div class="verse"><i>6</i>Jag frågade: "Vad är det?"  Han svarade: "Det är en sädesskäppa som kommer fram."  Ytterligare sa han: "Så är det beställt med dem i hela landet."</div>
      <div class="verse"><i>7</i>Jag fick då se hur en rund skiva av bly lyfte sig. Nu syntes där en kvinna som satt i skäppan.</div>
      <div class="verse"><i>8</i>Därefter sa han: "Detta är Ogudaktigheten."  Så stötte han henne igen ner i skäppan och slog igen blylocket över dess öppning.</div>
      <div class="verse"><i>9</i>När jag sedan lyfte upp mina ögon, fick jag se två kvinnor komma fram. Vinden fyllde deras vingar, för de hade vingar liksom hägerns.  De lyfte upp skäppan mellan jord och himmel.</div>
      <div class="verse"><i>10</i>Då frågade jag ängeln som talade med mig: "Vart föra de skäppan?"</div>
      <div class="verse"><i>11</i>Han svarade mig: "De har i sinnet att bygga ett hus åt henne i Sinears land. När det är färdigt, ska hon där bli nedsatt på sin plats."</div>
    </div>
    <div class="chapter"><h2>Kapitel 6</h2>
      <div class="verse"><i>1</i>När jag sedan igen lyfte upp mina ögon, fick jag se fyra vagnar komma fram mellan två berg, och bergen var av koppar.</div>
      <div class="verse"><i>2</i>För den första vagnen var röda hästar, för den andra vagnen svarta hästar,</div>
      <div class="verse"><i>3</i>för den tredje vagnen vita hästar, och för den fjärde vagnen fläckiga hästar, starkare än de andra.</div>
      <div class="verse"><i>4</i>Då tog jag till orda och frågade ängeln som talade med mig: "Vad betyda dessa, min herre?"</div>
      <div class="verse"><i>5</i>Ängeln svarade och sa till mig: "Det är himmelens fyra vindar, vilka nu dra ut, sedan de har fått träda inför hela jordens Herre.</div>
      <div class="verse"><i>6</i>Vagnen med de svarta hästarna drar mot nordlandet, de vita följa efter dem, och de fläckiga dra mot sydlandet."</div>
      <div class="verse"><i>7</i>Men när de som var starkast skulle dra ut, var de ivriga att få fara omkring på jorden.  Då sa han: "Ja, ni ska fara omkring på jorden."  De foro iväg omkring på jorden.</div>
      <div class="verse"><i>8</i>Därefter ropade han på mig och talade till mig och sa: "Se, genom dem som dra ut mot nordlandet ska jag släcka min ilska på nordlandet."</div>
      <div class="verse"><i>9</i>Herrens ord kom till mig. Han sade:</div>
      <div class="verse"><i>10</i>Ta emot av Heldai gåvorna från de landsflyktiga, från Tobia och Jedaja. Du själv ska redan samma dag gå iväg bort till Josias, Sefanjas sons, hus, dit dessa har kommit från Babel.</div>
      <div class="verse"><i>11</i>När du så har fått silver och guld, ska du därav låta göra kronor. Du ska sätta en på översteprästen Josuas, Josadaks sons, huvud.</div>
      <div class="verse"><i>12</i>Du ska säga till honom: "Så säger Herren Sebaot: Se, där är en man som ska kallas Telningen.  Under honom ska det gro, och han ska bygga upp Herrens tempel.</div>
      <div class="verse"><i>13</i>Ja, han ska bygga upp Herrens tempel och förvärva majestät och sitta på sin tron och regera. En präst ska han vara på sin tron. Fridens rådslag ska vara mellan båda.</div>
      <div class="verse"><i>14</i>Men kronorna ska förvaras i Herrens tempel, till en minne av Helem, Tobia och Jedaja och Hen, Sefanjas son.</div>
      <div class="verse"><i>15</i>Fjärran från ska man komma och bygga på Herrens tempel. Ni ska så förnimma att Herren Sebaot har sänt mig till er.  Så ska ske, om ni troget hör Herrens, er Guds, röst."</div>
    </div>
    <div class="chapter"><h2>Kapitel 7</h2>
      <div class="verse"><i>1</i>I kung Darejaves fjärde regeringsår hände sig att Herrens ord kom till Sakarja, på fjärde dagen i nionde månaden, det är Kisleu.</div>
      <div class="verse"><i>2</i>För från Betel hade då Sareser och Regem-Melek med sina män blivit sända för att bönfalla inför Herren.</div>
      <div class="verse"><i>3</i>de skulle nämligen fråga prästerna i Herren Sebaots hus och profeterna sålunda: "Ska vi framgent hålla gråtodag och späka oss i femte månaden, som vi har gjort nu i så många år?"</div>
      <div class="verse"><i>4</i>Så kom då Herren Sebaots ord till mig. Han sade:</div>
      <div class="verse"><i>5</i>Säg till allt folket i landet och till prästerna: När ni nu under sjuttio år har hållit faste- och klagodagar i femte och i sjunde månaden, har det då varit åt mig som ni har hållit fasta?</div>
      <div class="verse"><i>6</i>När ni äter och dricken, är det inte då för er egen räkning som ni äter och dricken?</div>
      <div class="verse"><i>7</i>Har ni inte förnummit de ord som Herren lät predika genom forna tiders profeter, medan Jerusalem ännu tronade i god ro med sina städer omkring sig, och medan Sydlandet och Låglandet ännu var bebodda?</div>
      <div class="verse"><i>8</i>Vidare kom Herrens ord till Sakarja. Han sade:</div>
      <div class="verse"><i>9</i>Så sa ju Herren Sebaot: "Dömen rätta domar, och bevisen varandra kärlek och barmhärtighet.</div>
      <div class="verse"><i>10</i>Förtrycken inte änkan och den faderlöse, främlingen och den fattige, och tänken inte i era hjärtan ut ont mot varandra."</div>
      <div class="verse"><i>11</i>Men de ville inte akta därpå, utan spjärnade emot i gensträvighet och tillslöto sina öron för att slippa att höra.</div>
      <div class="verse"><i>12</i>ja, de gjorde sina hjärtan hårda som diamant, för att slippa att höra den lag och de ord som Herren Sebaot genom sin Ande hade sänt, förmedelst forna tiders profeter.  Därför utgick stor ilska från Herren Sebaot.</div>
      <div class="verse"><i>13</i>Det skedde, att som de inte hade velat höra, när han ropade, så sa nu Herren Sebaot: "Jag vill inte höra, när de ropa.</div>
      <div class="verse"><i>14</i>utan jag ska förströ dem som genom en stormvind bland allahanda hednafolk som de inte känna."  Så har nu landet blivit öde efter dem, så att ingen färdas där, ska vara sig fram eller tillbaka. För de har så gjort det ljuvliga landet till en ödemark.</div>
    </div>
    <div class="chapter"><h2>Kapitel 8</h2>
      <div class="verse"><i>1</i>Vidare kom Herren Sebaots ord. Han sade:</div>
      <div class="verse"><i>2</i>Så säger Herren Sebaot: Jag har stor nitälskan för Sion, ja, med stor ilska nitälskar jag för henne.</div>
      <div class="verse"><i>3</i>Så säger Herren: Jag vill vända: igen till Sion och ta min boning i Jerusalem. Jerusalem ska kallas "den trogna staden", och Herren Sebaots berg "det heliga berget".</div>
      <div class="verse"><i>4</i>Så säger Herren Sebaot: Ännu en gång ska gamla män och gamla kvinnor vara att finna på gatorna i Jerusalem, var och en med sin stav i handen, för hög ålders skull.</div>
      <div class="verse"><i>5</i>Stadens gator ska vara fulla av gossar och flickor, som leka där på gatorna,</div>
      <div class="verse"><i>6</i>Så säger Herren Sebaot.  Om än sådant på den tiden kan komma att synas alltför underbart för kvarlevan av detta folk, inte måste det väl för det synas alltför underbart också för mig?  säger Herren Sebaot.</div>
      <div class="verse"><i>7</i>Så säger Herren Sebaot: Se, jag ska rädda mitt folk ut ur både österland och västerland</div>
      <div class="verse"><i>8</i>och låta dem komma och bosätta sig i Jerusalem. De ska vara mitt folk, och jag ska vara deras Gud, verkligen och rättfärdighet.</div>
      <div class="verse"><i>9</i>Så säger Herren Sebaot: Fatten mod, ni som i denna tid hör dessa ord av samma profeters mun, som talade på den tid då grunden lades till Herren Sebaots hus, templet som skulle byggas upp.</div>
      <div class="verse"><i>10</i>För före den tiden var människornas arbete lönlöst och djurens arbete fåfängt. Ingen hade någon ro för sina ovänner, ska vara sig han gick ut eller in, för jag eggade alla människor mot varandra.</div>
      <div class="verse"><i>11</i>Men nu är jag inte mer så sinnad mot kvarlevan av detta folk som jag var i forna dagar, säger Herren Sebaot.</div>
      <div class="verse"><i>12</i>För nu ska friden skaffa utsäde, vinträdet ska ge sin frukt, jorden ska ge sin gröda, och himlen ska ge sin dagg. Jag ska låta kvarlevan av detta folk få allt detta till sin arvedel.</div>
      <div class="verse"><i>13</i>Det ska ske, att som ni, både Juda hus och Israels hus, har varit ett exempel som man har nämnt, när man förbannade bland hedningarna, så ska ni nu, då jag har frälsat er, tvärtom bli nämnda, när man välsignar.  Frukten inte, utan fatten mod.</div>
      <div class="verse"><i>14</i>För så säger Herren Sebaot: Likasom jag, när era fäder förtörnade mig, beslöt att göra er ont, säger Herren Sebaot, och inte sedan ångrade det,</div>
      <div class="verse"><i>15</i>så har jag tvärtom i denna tid beslutit att göra gott mot Jerusalem och Juda hus. Frukten inte.</div>
      <div class="verse"><i>16</i>Men detta är vad ni ska göra: Talen sanning med varandra. Domen rätta och fridsamma domar i era portar.</div>
      <div class="verse"><i>17</i>Tänk inte i era hjärtan ut ont mot varandra, och älsken inte falska er. För allt sådant hatar jag, säger Herren.</div>
      <div class="verse"><i>18</i>Herren Sebaots ord kom till mig. Han sade:</div>
      <div class="verse"><i>19</i>Så säger Herren Sebaot: Fastedagarna i fjärde, femte, sjunde och tionde månaden ska för Juda hus bli till fröjd och glädje och till sköna högtider.  Men älsken sanning och frid.</div>
      <div class="verse"><i>20</i>Så säger Herren Sebaot: Ännu en gång ska det ske att folk ska komma hit och många städers invånare.</div>
      <div class="verse"><i>21</i>och invånarna i den ena staden ska gå till den andra och säga: "Upp, låt oss gå iväg och bönfalla inför Herren och söka Herren Sebaot. Jag själv vill också gå iväg."</div>
      <div class="verse"><i>22</i>Ja, många folk och mäktiga hednafolk ska komma och söka Herren Sebaot i Jerusalem och bönfalla inför Herren,</div>
      <div class="verse"><i>23</i>Så säger Herren Sebaot: På den tiden ska det ske att tio män av allahanda språk som talas bland hednafolken ska fatta en judisk man i mantelfliken och säga: "Låt oss gå med er, för vi har hört att Gud är med eder."</div>
    </div>
    <div class="chapter"><h2>Kapitel 9</h2>
      <div class="verse"><i>1</i>Detta är en utsaga som innehåller Herrens ord över Hadraks land. Också i Damaskus ska den slå ner -- för Herren har sitt öga på andra människor såväl som på Israels alla stammar.</div>
      <div class="verse"><i>2</i>Den drabbar också Hamat, som gränsar därintill, men också Tyrus och Sion, där man är så vis.</div>
      <div class="verse"><i>3</i>Tyrus byggde sig ett fäste. Hon hopade silver som stoft och guld som orenlighet på gatan.</div>
      <div class="verse"><i>4</i>Men se, Herren ska igen göra henne fattig, han ska bryta hennes murar ner i havet, och hon själv ska förtäras av eld.</div>
      <div class="verse"><i>5</i>Askelon ska se det med fruktan, och Gasa med stor bävan, men också Ekron, för dess hopp ska komma på skam. Gasa mister sin konung, Askelon blir en obebodd plats</div>
      <div class="verse"><i>6</i>Asdod ska bebos av en vanbördig hop. Så ska jag utrota filistéernas stolthet.</div>
      <div class="verse"><i>7</i>Men när jag har ryckt blodmaten ur deras mun och styggelserna undan deras tänder då ska också av dem bli en kvarleva åt vår Gud, de ska bli som stamfurstar i Juda, och Ekrons folk ska bli som jebuséerna.</div>
      <div class="verse"><i>8</i>Jag ska slå upp mitt läger till ett skyddsmur för mitt hus, mot härar som komma eller gå, och inte mer ska någon plågare komma över dem. För jag vaktar nu med öppna ögon.</div>
      <div class="verse"><i>9</i>Fröjda dig storligen, du dotter Sion. Höj jubelrop, du dotter Jerusalem. Se, din kung kommer till dig. Rättfärdig och segerrik är han. Han kommer fattig, ridande på en åsna, på en åsninnas fåle.</div>
      <div class="verse"><i>10</i>Så ska jag utrota vagnar Efraim och hästar ur Jerusalem. Ja, stridens bågar ska utrotas, och han ska tala frid till folken. Hans herradöme ska nå från hav till hav, och från floden intill jordens ändar.</div>
      <div class="verse"><i>11</i>För ditt förbundsblods skull vill jag också släppa dina fångar fria ur gropen där inget vatten finnes.</div>
      <div class="verse"><i>12</i>Så vänden då igen till ert fäste, ni fångar som nu har ett hopp. Ja, det ska vara er ropat ut i dag att jag vill ge er dubbelt igen.</div>
      <div class="verse"><i>13</i>För jag ska spänna Juda som min båge och lägga Efraim som pil på den, och dina söner, du Sion, ska jag svänga som spjut mot dina söner, du Javan, och göra dig lik en hjältes svärd.</div>
      <div class="verse"><i>14</i>Ja, Herren ska uppenbara sig i höjden, och som en ljungeld ska hans pil fara ut. Herren, Herren ska stöta i basunen, och med sunnanstormar ska han dra fram.</div>
      <div class="verse"><i>15</i>Herren Sebaot, han ska beskärma dem. De ska sluka sina fiender och trampa deras slungstenar under fötterna. Under stridslarm ska de svälja sina fiender som vin, till dess de själva är så fulla av blod som offerskålar och altarhörn.</div>
      <div class="verse"><i>16</i>Herren, deras Gud, ska på den tiden ge dem seger, för de är ju det folk som han har till sin hjord. Ja, ädelstenar är de i en krona, strålande över hans land.</div>
      <div class="verse"><i>17</i>Hur stor blir inte deras lycka, hur stor deras härlighet! Av deras säd ska ynglingar blomstra upp, och jungfrur av deras vin.</div>
    </div>
    <div class="chapter"><h2>Kapitel 10</h2>
      <div class="verse"><i>1</i>Herren ska ni be om regn, när vårregnets tid är inne. Herren är det som sänder ljungeldarna. Regn ska han då ge människorna i ymnigt mått, gröda på marken åt var och en.</div>
      <div class="verse"><i>2</i>Men husgudarnas tal är fåfänglighet, spåmännens syner är lögn, tomma drömmar är vad de tala, och den tröst de ge är ett intet. Därför måste folket dra bort som en fårhjord och fara illa, där det går utan herde.</div>
      <div class="verse"><i>3</i>Mot herdarna är min ilska upptänd och bockarna ska jag hemsöka. Ja, Herren Sebaot ska vårda sig om sin hjord, Juda hus, och ska så göra den till en stolt stridshäst åt sig.</div>
      <div class="verse"><i>4</i>Från den hjorden ska en hörnsten komma, från den en stödjepelare, från den en båge till striden, från den allt vad styresman heter.</div>
      <div class="verse"><i>5</i>De ska vara liksom hjältar, som gå fram i striden, som trampade de i orenlighet på gatan. Ja, strida ska de, för Herren är med dem, och ryttarna på sina hästar ska då komma på skam.</div>
      <div class="verse"><i>6</i>Jag ska ge styrka åt Juda hus, och åt Josefs hus ska jag ge seger. Jag ska i min medlidande låta dem komma tillbaka, och det ska bli som hade jag aldrig förkastat dem. För jag är Herren, deras Gud, och ska bönhöra dem.</div>
      <div class="verse"><i>7</i>Efraims män ska bli liksom hjältar, och deras hjärtan ska glädja sig som av vin. Deras barn ska också se det och bli glada. Deras hjärtan ska fröjda sig i Herren.</div>
      <div class="verse"><i>8</i>Jag ska locka på dem och samla dem tillhopa, för jag förlossar dem. De ska bli liksom talrika som de för länge sedan voro.</div>
      <div class="verse"><i>9</i>När jag planterar ut dem bland folken, ska de tänka på mig i fjärran land. Med sina barn ska de få leva och komma tillbaka.</div>
      <div class="verse"><i>10</i>Ja, från Egyptens land ska jag låta dem komma tillbaka och från Assur ska jag församla dem. Sedan ska jag föra dem till Gileads land och till Libanon. Där ska inte finnas rum nog för dem.</div>
      <div class="verse"><i>11</i>Han ska dra fram genom havet på en trång väg, böljorna i havet ska han slå ned, och alla Nilflodens djup ska torka ut. Så ska Assurs stolthet bli nedbruten och spiran tagen från Egypten.</div>
      <div class="verse"><i>12</i>Men dem ska jag göra starka i Herren, och i hans namn ska de gå fram, säger Herren.</div>
    </div>
    <div class="chapter"><h2>Kapitel 11</h2>
      <div class="verse"><i>1</i>Öppna dina dörrar, Libanon, för eld ska nu förtära dina cedrar.</div>
      <div class="verse"><i>2</i>Jämra dig, du cypress, för cedern måste falla, de härliga träden ska förödas. Jämren er, ni Basans ekar, för skogen, den ogenomträngliga, varder fälld.</div>
      <div class="verse"><i>3</i>Hör hur herdarna jämra sig, när deras härlighet blir förödd! Hör hur de unga lejonen ryta, när Jordanbygdens snår bli förödda!</div>
      <div class="verse"><i>4</i>Så sa Herren, min Gud: "Bli en herde för slaktfåren,</div>
      <div class="verse"><i>5</i>ty deras köpare slakta dem utan all försyn, och deras säljare säga: 'Lovad ska vara Herren att jag blir allt rikare.'  Ej heller skonas de av sina egna herdar."</div>
      <div class="verse"><i>6</i>"Se, jag vill nu inte mer skona landets inbyggare", säger Herren, "utan låta människorna falla i varandras hand och i sina konungars hand, och dessa ska fördärva landet, och jag ska inte rädda någon ur deras hand."</div>
      <div class="verse"><i>7</i>Så blev jag en herde för slaktfåren, de arma fåren.  Jag tog mig två stavar, den ena kallade jag Ljuvlig ro, den andra kallade jag Endräkt. Jag vaktade så fåren</div>
      <div class="verse"><i>8</i>Men sedan jag i en månad hade förgjort de tre herdarna, blev jag led vid fåren, som också deras sinne var avogt mot mig.</div>
      <div class="verse"><i>9</i>Då sa jag: "Jag vill inte mer vara er herde.  Vad som vill dö, det ska dö, och vad som vill förgås, det ska försvinner. De som sedan bli kvar ska äta varandras kött."</div>
      <div class="verse"><i>10</i>Så tog jag min stav Ljuvlig ro och bröt sönder den, till att upplösa det förbund som jag hade slutit med alla folk.</div>
      <div class="verse"><i>11</i>När detta nu på den dagen blev upplöst, förnummo de arma fåren, som aktade på mig, att det var Herrens ord.</div>
      <div class="verse"><i>12</i>Därefter sa jag till dem: "Om ni så finnen för gott, så given mig min lön. Varom inte, ska det så vara."  De vägde upp trettio siklar silver som lön åt mig.</div>
      <div class="verse"><i>13</i>Då sa Herren till mig: "Kasta det åt krukmakaren" -- det härliga pris vartill jag hade blivit värderad av dem!  Jag tog de trettio silversiklarna och kastade dem i Herrens hus åt krukmakaren.</div>
      <div class="verse"><i>14</i>Därefter bröt jag sönder min andra stav, Endräkt, till att upplösa broderskapet mellan Juda och Israel.</div>
      <div class="verse"><i>15</i>Herren sa till mig: "Ta dig nu redskap som en oförnuftig herde.</div>
      <div class="verse"><i>16</i>ty se, jag vill låta en herde uppstå i landet, som inte vårdar sig om de får som håller på att förgås, inte uppsöker det förskingrade, inte helar det sargade, inte sörjer för det som är helbrägda, utan bara äter köttet av de feta och river sönder klövarna på dem."</div>
      <div class="verse"><i>17</i>Ve över denne ovärdige herde, som överger sin hjord! Låt ett svärd träffa hans arm och hans högra öga! Låt hans arm alldeles förtvina och hans högra öga förmörkas i grund!</div>
    </div>
    <div class="chapter"><h2>Kapitel 12</h2>
      <div class="verse"><i>1</i>Detta är en utsaga som innehåller Herrens ord över Israel.  Så säger Herren, han som har utspänt himlen och grundat jorden och danat människans ande i henne:</div>
      <div class="verse"><i>2</i>Se, jag ska göra Jerusalem till an berusningens kalk för alla folk runt omkring. Jämväl över Juda ska det komma, när Jerusalem blir belägrat.</div>
      <div class="verse"><i>3</i>Det ska ske på den tiden att jag ska göra Jerusalem till en lyftesten för alla folk. Var och en som försöker lyfta den ska illa sarga sig därpå.  Alla jordens folk ska församla sig mot det.</div>
      <div class="verse"><i>4</i>På den tiden, säger Herren, ska jag slå alla hästar med förvirring och deras ryttare med vanvett.  Men över Juda hus ska jag upplåta mina ögon, när jag bland hednafolken slår alla hästar med blindhet.</div>
      <div class="verse"><i>5</i>Då ska Juda stamfurstar säga i sina hjärtan: "Jerusalems invånare är vår styrka, genom Herren Sebaot, sin Gud."</div>
      <div class="verse"><i>6</i>På den tiden ska jag låta Juda stamfurstar bli som brinnande fyrfat bland ved, och som eldbloss bland halmkärvar, så att de förbränna alla folk runt omkring, både åt höger och åt vänster. Men Jerusalem ska framgent trona på sin plats, där Jerusalem nu är.</div>
      <div class="verse"><i>7</i>Först ska Herren ge seger åt Juda hyddor, för att inte Davids hus och Jerusalems invånare ska tillräkna sig större ära än Juda.</div>
      <div class="verse"><i>8</i>På den tiden ska Herren beskärma Jerusalems invånare. Den skröpligaste bland dem ska på den tiden vara som David, och Davids hus ska vara som ett gudaväsen, som Herrens ängel framför dem.</div>
      <div class="verse"><i>9</i>Jag ska på den tiden sätta mig i sinnet att förgöra alla folk som komma mot Jerusalem.</div>
      <div class="verse"><i>10</i>Men över Davids hus och över Jerusalems invånare ska jag hälla ut en nådens och bönens ande, så att de se upp till mig, och se vem de har stungit. De ska hålla dödsklagan efter honom, som man håller dödsklagan efter ende sonen, och ska bittert sörja honom, som man sörjer sin förstfödde.</div>
      <div class="verse"><i>11</i>Ja, på den tiden ska i Jerusalem hållas stor dödsklagan, sådan den var, som hölls i Hadadrimmon på Megiddons slätt.</div>
      <div class="verse"><i>12</i>Släkterna i landet ska hålla dödsklagan var för sig: Davids hus släkt för sig, och dess kvinnor för sig, Natans hus släkt för sig, och dess kvinnor för sig,</div>
      <div class="verse"><i>13</i>Levi hus släkt för sig, och dess kvinnor för sig, Simeis släkt för sig, och dess kvinnor för sig.</div>
      <div class="verse"><i>14</i>så också alla övriga släkter var för sig, och deras kvinnor för sig.</div>
    </div>
    <div class="chapter"><h2>Kapitel 13</h2>
      <div class="verse"><i>1</i>På den tiden ska Davids hus och Jerusalems invånare få en öppen brunn, till att avtvå sin synd och orenhet.</div>
      <div class="verse"><i>2</i>Det ska ske på den tiden, säger Herren Sebaot, att jag ska utrota avgudarnas namn ur landet, så att de inte mer ska nämnas. Profeterna och orenhetens ande ska jag också skaffa bort ur landet.</div>
      <div class="verse"><i>3</i>Det ska ske, att om någon därefter uppträder som profet, så ska hans egna föräldrar, hans fader och mor, säga till honom: "Du kan inte få leva, du som talar lögn i Herrens namn." Hans egna föräldrar, hans fader och mor, ska stinga ihjäl honom, när han vill profetera.</div>
      <div class="verse"><i>4</i>Det ska ske på den tiden att alla profeter ska blygas för sina syner, när de vilja profetera. För att inte bli röjda ska de inte mer kläda sig i mantel av hår.</div>
      <div class="verse"><i>5</i>Var och en av dem ska säga: "Jag är ingen profet, en åkerman är jag. Redan i min ungdom blev jag köpt till träl."</div>
      <div class="verse"><i>6</i>Om man då frågar honom: "Vad är det för sår du har på din kropp?"  så ska han svara: "Dem har jag fått därhemma, hos mina närmaste."</div>
      <div class="verse"><i>7</i>Svärd, upp mot min herde, mot den man som fick stå mig nära! säger Herren Sebaot. Låt herden bli slagen, så att fåren förskingras. För jag vill nu vända min hand mot de svaga.</div>
      <div class="verse"><i>8</i>Det ska ske i hela landet, säger Herren, att två tredjedelar där ska utrotas och försvinner. Allenast en tredjedel ska där lämnas kvar.</div>
      <div class="verse"><i>9</i>Den tredjedelen ska jag låta gå genom eld. Jag ska luttra dem, som man luttrar silver, och pröva dem, som man prövar guld. Så ska de åkalla mitt namn, och jag ska bönhöra dem. Jag ska säga: "Detta är mitt folk." Det ska svara: "Herren är min Gud."</div>
    </div>
    <div class="chapter"><h2>Kapitel 14</h2>
      <div class="verse"><i>1</i>Se, en dag ska komma, en Herrens dag, då man i dig ska utskifta byte.</div>
      <div class="verse"><i>2</i>För jag ska församla alla folk till strid mot Jerusalem. Staden ska intagas, och husen ska plundras och kvinnorna skändas.  Hälften av folket i staden ska föras bort i fångenskap.  Men återstoden därav ska inte bli utrotad ur staden.</div>
      <div class="verse"><i>3</i>ty Herren ska dra ut och strida mot de folken, som han stridde tidigare på drabbningens dag.</div>
      <div class="verse"><i>4</i>Han ska den dagen stå med sina fötter på Oljeberget, gent emot Jerusalem, österut. Oljeberget ska rämna mitt itu, mot öster och väster, till en mycket stor dal, i det att ena hälften av berget viker undan mot norr, och andra hälften därav mot söder.</div>
      <div class="verse"><i>5</i>Ni ska fly ner i dalen mellan mina berg, för dalen mellan bergen ska räcka ända till Asel. Ni ska fly, som ni flydden för jordbävningen i Ussias, Juda konungs, tid.  Då ska Herren, min Gud, komma, ja, du själv och alla heliga med dig.</div>
      <div class="verse"><i>6</i>Det ska ske på den dagen att ljuset ska bli borta, för himlaljusen ska förmörkas.</div>
      <div class="verse"><i>7</i>Det blir en dag som är ensam i sitt slag, och som är känd av Herren, en dag då det varken är dag eller natt, en dag då det blir ljust, när kvällen kommer.</div>
      <div class="verse"><i>8</i>Det ska ske på den tiden att rinnande vatten ska utgå från Jerusalem, ena hälften mot Östra havet och andra hälften mot Västra havet. Både sommar och vinter ska det vara så.</div>
      <div class="verse"><i>9</i>Herren ska då vara kung över hela jorden. Ja, på den tiden ska Herren vara en, och hans namn ett.</div>
      <div class="verse"><i>10</i>Hela landet från Geba till Rimmon, söder om Jerusalem, ska då förvandlas till en slättmark. Men själva staden ska trona på sin höjd, och sträcka sig från Benjaminsporten ända till den plats där den förra porten stod, till Hörnporten och Hananeltornet och till de kungliga vinpressarna.</div>
      <div class="verse"><i>11</i>och folket ska bor där i ro och inte mer givas till spillo, för Jerusalem ska trona i trygghet.</div>
      <div class="verse"><i>12</i>Men denna hemsökelse ska Herren låta slå alla de folk som drog ut för att strida mot Jerusalem: han ska låta deras kött ruttna, medan de ännu stå på sina fötter. Deras ögon ska ruttna i sina hålor och deras tunga ska ruttna i deras mun.</div>
      <div class="verse"><i>13</i>Det ska ske på den tiden att Herren ska sända en stor förvirring bland dem. De ska bära hand på varandra, och den enes hand ska lyftas mot den andres.</div>
      <div class="verse"><i>14</i>Också Juda ska strida mot Jerusalem.  Skatter ska samlas tillhopa från alla folk runt omkring: guld, silver och kläder i stor myckenhet.</div>
      <div class="verse"><i>15</i>En likadan hemsökelse ska också slå hästar, mulåsnor, kameler, åsnor och alla andra djur som finnas där i lägren.</div>
      <div class="verse"><i>16</i>Det ska ske att alla överblivna ur alla de folk som kom mot Jerusalem ska år efter år dra ditupp, för att tillbe konungen Herren Sebaot, och för att fira lövhyddohögtiden.</div>
      <div class="verse"><i>17</i>Men om någon av jordens folkstammar inte drar upp till Jerusalem, för att tillbe konungen Herren Sebaot, då ska över den inte komma något regn.</div>
      <div class="verse"><i>18</i>Om Egyptens folkstam inte drar iväg och kommer ditupp, så ska inte heller över den komma regn.  Detta blir den hemsökelse som Herren ska låta slå de folk som inte dra upp för att fira lövhyddohögtiden.</div>
      <div class="verse"><i>19</i>Ja, så ska Egypten drabbas av sin synd, så ska också alla andra folk drabbas av sin synd, om de inte dra upp för att fira lövhyddohögtiden.</div>
      <div class="verse"><i>20</i>På den tiden ska på hästarnas bjällror stå att läsa: "Helgad åt Herren", och grytorna i Herrens hus ska vara som offerskålarna framför altaret.</div>
      <div class="verse"><i>21</i>Var gryta i Jerusalem och Juda ska vara helgad åt Herren Sebaot, så att var och en som vill offra kan komma och ta en sådan och koka i den.  Ingen kanané ska mer finnas i Herren Sebaots hus, på den tiden.</div>
    </div>
  </div></body></html>
