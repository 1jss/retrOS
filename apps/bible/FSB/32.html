  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Jona</h1>
    <div class="chapter"><h2>Kapitel 1</h2>
      <div class="verse"><i>1</i>Herrens ord kom till Jona, Amittais son. Han sade:</div>
      <div class="verse"><i>2</i>"Stå upp och bege dig till Nineve, den stora staden, och predika för den. För deras ondska har kommit upp inför mitt ansikte."</div>
      <div class="verse"><i>3</i>Men Jona stod upp och ville fly till Tarsis, undan Herrens ansikte.  Han for ner till Jafo och fann där ett skepp som skulle gå till Tarsis.  Sedan han hade erlagt betalning för resan, steg han ombord på det för att fara med till Tarsis, undan Herrens ansikte.</div>
      <div class="verse"><i>4</i>Men Herren skickade en stark vind ut över havet, så att en stark storm uppstod på havet. Skeppet var nära att krossas.</div>
      <div class="verse"><i>5</i>Då betogos sjömännen av rädsla och ropade var och en till sin gud. Vad löst som fanns i skeppet kastade de i havet för att förbereda sig lättnad.  Men Jona hade gått ner i det inre av fartyget och låg där i djup sömn.</div>
      <div class="verse"><i>6</i>Då gick skepparen till honom och sa till honom: "Hur kan du sova så?  Stå upp och åkalla din Gud.  Kanhända ska den Guden tänka på oss, så att vi inte förgås."</div>
      <div class="verse"><i>7</i>Folket sa till varandra: "Nåväl, låt oss kasta lott, så att vi få vet för vems skull denna olycka har kommit över oss." När de så kastade lott, föll lotten på Jona.</div>
      <div class="verse"><i>8</i>Då sa de till honom: "Säg oss för vems skull denna olycka har kommit över oss.  Vad är ditt ärende, och varifrån kommer du? Från vilket land och av vad folk är du?"</div>
      <div class="verse"><i>9</i>Han svarade den. "Jag är en hebré, och jag dyrkar Herren, himmelens Gud, som har gjort havet och det torra."</div>
      <div class="verse"><i>10</i>Då betogos männen av stor rädsla och sa till honom: "Vad är det du har gjort!"  För männen fick genom det han berättade dem vet att han flydde undan Herrens ansikte.</div>
      <div class="verse"><i>11</i>De sa till honom: "Vad ska vi göra med dig, så att havet stillar sig för oss?"  För havet stormade mer och mer.</div>
      <div class="verse"><i>12</i>Då svarade han dem: "Tagen mig och kasten mig i havet, så ska havet stillas för er. För jag vet att det är för min skull som denna starka storm har kommit över eder."</div>
      <div class="verse"><i>13</i>Männen strävade med all makt att komma tillbaka till land, men de kunde inte. För havet stormade mer och mer emot dem.</div>
      <div class="verse"><i>14</i>Då ropade de till Herren och sa: "Ack Herre, låt oss inte förgås för denne mans själs skull, och låt inte oskyldigt blod komma över oss.  För du, Herre, har gjort som dig täckes."</div>
      <div class="verse"><i>15</i>Därefter tog de Jona och kastade honom i havet.  Då la sig havets raseri.</div>
      <div class="verse"><i>16</i>Männen betogos av stor rädsla för Herren, och de offrade slaktoffer åt Herren och gjorde löften.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Men Herren skickade en stor fisk, som slukade upp Jona.  Jona var i fiskens mage tre dagar och tre nätter.</div>
      <div class="verse"><i>2</i>Jona bad till Herren, sin Gud, i fiskens buk.</div>
      <div class="verse"><i>3</i>Han sa:  "Jag åkallade Herren i min nöd, och han svarade mig. Från dödsrikets mage ropade jag, och du hörde min röst.</div>
      <div class="verse"><i>4</i>Du kastade mig i djupet, mitt i havet, och strömmen omslöt mig, alla dina svallande böljor gick över mig.</div>
      <div class="verse"><i>5</i>Jag tänkte då: 'Jag är bortdriven från dina ögon.' Men jag ska igen få titta upp mot ditt heliga tempel.</div>
      <div class="verse"><i>6</i>Vatten omvärvde mig in på livet, djupet omslöt mig. Sjögräs omsnärjde mitt huvud.</div>
      <div class="verse"><i>7</i>Till bergens grund sjönk jag ned, jordens bommar slöto sig bakom mig för evigt.  Men du förde min själ upp ur graven, Herre, min Gud.</div>
      <div class="verse"><i>8</i>När min själ dog bort i mig, då tänkte jag på Herren, och min bön kom till dig, i ditt heliga tempel.</div>
      <div class="verse"><i>9</i>De som håller sig till toma avgudar, de låta sin nåds Gud fara.</div>
      <div class="verse"><i>10</i>Men jag vill offra åt dig, med högljudd tacksägelse. Vad jag har lovat vill jag infria. Frälsningen är hos Herren!"</div>
      <div class="verse"><i>11</i>På Herrens befallning kastade fisken upp Jona på land.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Herrens ord kom för andra gången till Jona. Han sade:</div>
      <div class="verse"><i>2</i>"Stå upp och bege dig till Nineve, den stora staden, och predika för den vad jag ska tala till dig."</div>
      <div class="verse"><i>3</i>Då stod Jona upp och begav sig till Nineve, som Herren hade befallt.  Men Nineve var en stor stad inför Gud, tre dagsresor lång.</div>
      <div class="verse"><i>4</i>Jona begav sig på väg in i staden, en dagsresa, och predikade och sa: "Det dröjer ännu fyrtio dagar, så ska Nineve bli omstörtat."</div>
      <div class="verse"><i>5</i>Då trodde folket i Nineve på Gud, och lyste ut en fasta och klädde sig i sorgdräkt, både stora och små.</div>
      <div class="verse"><i>6</i>När saken kom för konungen i Nineve, stod han upp från sin tron och la av sin mantel och höljde sig i sorgdräkt och satte sig i aska.</div>
      <div class="verse"><i>7</i>Sedan utropade och förkunnade man i Nineve, enligt kungens och hans stores påbud, och sa: "Ingen människa ska smaka något, inte heller något djur, ska vara sig av fäkreaturen eller småboskapen. De ska inte föras i bet, inte heller vattnas.</div>
      <div class="verse"><i>8</i>Både människor och djur ska hölja sig i sorgdräkt och ropa till Gud med all makt.  Var och en ska vända om från sin onda väg och från den orätt som han har haft för händer.</div>
      <div class="verse"><i>9</i>Vem vet, kanhända vänder Gud då om och ångrar sig och vänder sig från sin vredes glöd, så att vi inte förgås."</div>
      <div class="verse"><i>10</i>Då nu Gud såg vad de gjorde, att de vände om från sin onda väg, ångrade han det onda som han hade hotat att göra mot dem, och han gjorde inte så.</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Men detta förtröt Jona högeligen, och hans ilska upptändes.</div>
      <div class="verse"><i>2</i>Han bad till Herren och sa: "Ack Herre, var det inte detta jag tänkte, när jag ännu var i mitt land!  Därför ville jag också i förväg fly undan till Tarsis.  Jag visste ju att du är en nådig och barmhärtig Gud, långmodig och stor i mildhet, och sådan att du ångrar det onda.</div>
      <div class="verse"><i>3</i>Så ta nu, Herre, mitt liv från mig. För jag vill hellre vara död än leva."</div>
      <div class="verse"><i>4</i>Men Herren sa: "Menar du att du har skäl till att vredgas?"</div>
      <div class="verse"><i>5</i>Jona gick ut ur staden och stannade öster om staden. Där gjorde han sig en hydda och satt i skuggan därunder, för att se hur det skulle gå med staden.</div>
      <div class="verse"><i>6</i>Herren Gud lät en ricinbuske skjuta upp över Jona, för att den skulle ge skugga åt hans huvud och hjälpa honom ur hans förtrytelse. Jona gladde sig högeligen över ricinbusken.</div>
      <div class="verse"><i>7</i>Men dagen därefter, när morgonrodnaden gick upp, skickade Gud maskar som frätte ricinbusken, så att den vissnade.</div>
      <div class="verse"><i>8</i>När sedan solen hade gått upp, skickade Gud en brännande östanvind, och solen stack Jona på huvudet, så att han försmäktade.  Då önskade han sig döden och sa: "Jag vill hellre vara död än leva."</div>
      <div class="verse"><i>9</i>Men Gud sa till Jona: "Menar du att du har skäl till att vredgas för ricinbuskens skull?"  Han svarade: "Jag ska väl ha skäl att vredgas till döds."</div>
      <div class="verse"><i>10</i>Då sa Herren: "Du ömkar dig över ricinbusken, som du inte har haft någon möda med och inte har dragit upp, som kom till på en natt och förgicks efter en natt.</div>
      <div class="verse"><i>11</i>Jag skulle inte ömka mig över Nineve, den stora staden, där mer än ett hundra tjugu tusen människor finnas, som inte förstå att skilja mellan höger och vänster, och till det djur i myckenhet!"</div>
    </div>
  </div></body></html>
