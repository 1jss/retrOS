  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Höga Visan</h1>
    <div class="chapter"><h2>Kapitel 1</h2>
      <div class="verse"><i>1</i>Sångernas sång av Salomo.</div>
      <div class="verse"><i>2</i>Kyssar ska ge han mig, kyssar av sin mun! För din kärlek är mer ljuv än vin.</div>
      <div class="verse"><i>3</i>Ljuv är doften av dina salvor, ja, en utgjuten salva är ditt namn. Därför har tärnorna dig kär.</div>
      <div class="verse"><i>4</i>Drag mig med dig!  Med hast vilja vi följa dig. Ja, konungen har fört mig in i sina gemak. Vi vilja fröjdas och vara glada över dig, vi vill prisa din kärlek högre än vin. Med rätta har man dig kär. ----</div>
      <div class="verse"><i>5</i>Svart är jag, dock är jag täck, ni Jerusalems döttrar, lik Kedars hyddor, lik Salomos tält.</div>
      <div class="verse"><i>6</i>Sen inte för att jag är så svart, att solen har bränt mig så. Min moders söner blev vreda på mig och satte mig till vingårdsvakterska. Min egen vingård kunde jag inte vakta.</div>
      <div class="verse"><i>7</i>"Säg mig, du som min själ har kär: Var för du din hjord i bet? Var låter du den vila om middagen? Låt jag slippa att gå lik en vilsekommen kvinna vid dina vänners hjordar."</div>
      <div class="verse"><i>8</i>"Om du inte vet det, du skönaste bland kvinnor, så gå bara iväg i hjordens spår, och för dina killingar i bet vid herdarnas tält." ----</div>
      <div class="verse"><i>9</i>"Vid ett sto i Faraos spann förliknar jag dig, min älskade.</div>
      <div class="verse"><i>10</i>Dina kinder är så täcka med sina kedjehängen, din hals med sina pärlerader.</div>
      <div class="verse"><i>11</i>Kedjehängen av guld vilja vi skaffa åt dig med silverkulor på."</div>
      <div class="verse"><i>12</i>"Medan konungen håller sin fest, sprider min nardus sin doft.</div>
      <div class="verse"><i>13</i>Min vän är för mig ett myrragömme, som jag bär i min barm.</div>
      <div class="verse"><i>14</i>Min vän är för mig en klase cyperblommor från En-Gedis vingårdar."</div>
      <div class="verse"><i>15</i>"Vad du är skön, min älskade! Vad du är skön! Dina ögon är duvor."</div>
      <div class="verse"><i>16</i>"Vad du är skön, min vän! Ja, ljuvlig är du, och grönskande är vårt viloläger.</div>
      <div class="verse"><i>17</i>Bjälkarna i vår boning är cedrar, och cypresser vår väggpanel."</div>
    </div>
    <div class="chapter"><h2>Kapitel 2</h2>
      <div class="verse"><i>1</i>"Jag är ett liten blomster i Saron, en lilja i dalen."</div>
      <div class="verse"><i>2</i>"Ja, som en lilja bland törnen, så är min älskade bland jungfrur."</div>
      <div class="verse"><i>3</i>"Såsom ett äppelträd bland vildmarkens träd, så är min vän bland ynglingar. Ljuvligt är mig att sitta i dess skugga, och söt är dess frukt för min mun.</div>
      <div class="verse"><i>4</i>I vinsalen har han fört mig in, och kärleken är hans baner över mig.</div>
      <div class="verse"><i>5</i>Vederkvicken mig med druvkakor, styrken mig med äpplen. För jag är sjuk av kärlek." ----</div>
      <div class="verse"><i>6</i>Hans vänstra arm vilar under mitt huvud, och hans högra omfamnar mig.</div>
      <div class="verse"><i>7</i>Jag besvär er, ni Jerusalems döttrar, vid gaseller och hindar på marken: Oroen inte kärleken, stören den inte, innan den själv så vill. ----</div>
      <div class="verse"><i>8</i>Hör, där är min vän! Ja, där kommer han, springande över bergen, hoppande fram på höjderna.</div>
      <div class="verse"><i>9</i>Lik en gasell är min vän eller lik en ung hjort.  Se, nu står han där bakom vår vägg, han blickar in genom fönstret, han tittar genom gallret.</div>
      <div class="verse"><i>10</i>Min vän begynner tala, han säger till mig:  "Stå upp, min älskade, du min sköna, och kom hitut.</div>
      <div class="verse"><i>11</i>För se, vintern är förbi, regntiden är förliden och har gått sin kos.</div>
      <div class="verse"><i>12</i>Blommorna visa sig på marken, tiden har kommit, då vinträden skäras, och turturduvan låter höra sin röst i vårt land.</div>
      <div class="verse"><i>13</i>Fikonträdets frukter starta att mogna, vinträden stå redan i blom, de sprida sin doft. Stå upp, min älskade, min sköna, och kom hitut.</div>
      <div class="verse"><i>14</i>Du min duva i bergsklyftan, i klippväggens gömsle, låt mig se ditt ansikte, låt mig höra din röst. För din röst är så ljuv, och ditt ansikte är så täckt." ----</div>
      <div class="verse"><i>15</i>Fången rävarna åt oss, de små rävarna, vingårdarnas fördärvare, nu då våra vingårdar stå i blom. ----</div>
      <div class="verse"><i>16</i>Min vän är min, och jag är hans, där han för sin hjord i bet ibland liljor.</div>
      <div class="verse"><i>17</i>Till dess morgonvinden blåser och skuggorna fly, ska du ströva omkring, lik en gasell, min vän, eller lik en ung hjort, på de kassiadoftande bergen.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Där jag låg på mitt läger om natten, sökte jag honom som min själ har kär. Jag sökte honom, men fann honom inte.</div>
      <div class="verse"><i>2</i>"Jag vill stå upp och gå omkring i staden, på gatorna och på torgen. Jag vill söka honom som min själ har kär."  Jag sökte honom, men fann honom inte.</div>
      <div class="verse"><i>3</i>Väktarna mötte mig, där de gick omkring i staden. "Har ni sett honom som min själ har kär?"</div>
      <div class="verse"><i>4</i>Knappt hade jag kommit förbi dem, så fann jag honom som min själ har kär. Jag tog honom fatt, och jag släppte honom inte, innan jag hade fört honom in i min moders hus, in i min fostrarinnas kammare. ----</div>
      <div class="verse"><i>5</i>Jag besvär er, ni Jerusalems döttrar, vid gaseller och hindar på marken: Oroen inte kärleken, stören den inte, innan den själv så vill. ----</div>
      <div class="verse"><i>6</i>Vem är hon som kommer hitupp från öknen som i stoder av rök, kringdoftad av myrra och rökelse och alla slags köpmannakryddor?</div>
      <div class="verse"><i>7</i>Se, det är Salomos bärstol! Sextio hjältar omger den, utvalda bland Israels hjältar.</div>
      <div class="verse"><i>8</i>Alla bära de svärd och är väl förfarna i strid. Var och en har sitt svärd vid sin länd, till skyddsmur mot nattens faror.</div>
      <div class="verse"><i>9</i>En praktbår är det som kung Salomo har låtit göra åt sig av virke från Libanon.</div>
      <div class="verse"><i>10</i>Dess sidostöd är gjorda av silver, ryggstödet av guld, sätet belagt med purpurrött tyg. Innantill är den prydd i kärlek av Jerusalems döttrar.</div>
      <div class="verse"><i>11</i>I Sions döttrar, går ut och skåden kung Salomo med lust, skåden kransen som hans mor har krönt honom med på hans bröllopsdag, på hans hjärtefröjds dag.</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Vad du är skön, min älskade, vad du är skön! Dina ögon är duvor, där de skymta genom din slöja. Ditt hår är likt en hjord av getter som strömma nedför Gileads berg.</div>
      <div class="verse"><i>2</i>Dina tänder likna en hjord av nyklippta tackor, nyss uppkomna ur badet, alla med tvillingar, ofruktsam är ingen ibland dem.</div>
      <div class="verse"><i>3</i>Ett rosenrött snöre likna dina läppar, och täck är din mun. Lik ett brustet granatäpple är din kind, där den skymtar genom din slöja.</div>
      <div class="verse"><i>4</i>Din hals är lik Davids torn, det väl befästa. Tusen sköldar hänga därpå, hjältarnas alla sköldar.</div>
      <div class="verse"><i>5</i>Din barm är lik ett killingpar, tvillingar av en gasell, som gå i bet ibland liljor.</div>
      <div class="verse"><i>6</i>Till dess morgonvinden blåser och skuggorna fly, vill jag gå bort till myrraberget, till den rökelsedoftande höjden.</div>
      <div class="verse"><i>7</i>Du är skön alltigenom, min älskade, på dig finns ingen fläck. ----</div>
      <div class="verse"><i>8</i>Kom med mig från Libanon, min brud, kom med mig från Libanon. Stig ner från Amanas topp, från toppen av Senir och Hermon, från lejonens hemvist, från pantrarnas berg. ----</div>
      <div class="verse"><i>9</i>Du har tagit mitt hjärta, du min syster, min brud. Du har tagit mitt hjärta med en enda blick, med en enda länk av kedjan kring din hals.</div>
      <div class="verse"><i>10</i>Hur skön är inte din kärlek, du min syster, min brud! Hur ljuv är inte din kärlek! Ja, mer ljuv än vin. Doften av dina salvor övergår all vällukt.</div>
      <div class="verse"><i>11</i>Av sötma drypa dina läppar, min brud. Din tunga gömmer honung och mjölk, och doften av dina kläder är som Libanons doft. ----</div>
      <div class="verse"><i>12</i>"En tillsluten lustgård är min syster, min brud, en tillsluten brunn, en förseglad källa.</div>
      <div class="verse"><i>13</i>Såsom en park av granatträd skjuter du upp, med de ädlaste frukter, med cyperblommor och nardusplantor,</div>
      <div class="verse"><i>14</i>med nardus och saffran, kalmus och kanel och rökelseträd av alla slag, med myrra och aloe och de yppersta kryddor av alla slag.</div>
      <div class="verse"><i>15</i>Ja, en källa i lustgården är du, en brunn med friskt vatten och ett rinnande flöde från Libanon."</div>
      <div class="verse"><i>16</i>"Vakna upp, du nordanvind, och kom, du sunnanvind. Blås genom min lustgård, låt dess vällukt strömma ut. Låt min vän komma till sin lustgård och äta dess ädla frukter."  5:1.    den elektroniska utgåvan.</div>
    </div>
    <div class="chapter"><h2>Kapitel 5</h2>
      <div class="verse"><i>1</i>"Ja, jag kommer till min lustgård, du min syster, min brud. Jag hämtar min myrra och mina välluktande kryddor, jag äter min honungskaka och min honung, jag dricker mitt vin och min mjölk." ----  Äten, ni kära, och dricken, ja, berusen er av kärlek.</div>
      <div class="verse"><i>2</i>Jag låg och sov, dock vakade mitt hjärta. Hör, då klappar min vän på dörren:  "Öppna för mig, du min syster, min älskade, min duva, min fromma. För mitt huvud är fullt av dagg, mina lockar av nattens droppar."</div>
      <div class="verse"><i>3</i>"Jag har lagt av mina kläder. Skulle jag nu igen ta dem på mig? Jag har tvagit mina fötter. Skulle jag nu orena dem?"</div>
      <div class="verse"><i>4</i>Min vän räckte in sin hand genom luckan. Då rördes mitt hjärta över honom.</div>
      <div class="verse"><i>5</i>Jag stod upp för att öppna för min vän, och mina händer dröpo av myrra, mina fingrar av flytande myrra, som fuktade rigelns handtag.</div>
      <div class="verse"><i>6</i>Så öppnade jag för min vän, men min vän var borta och försvunnen. Min själ blev utom sig vid tanken på hans ord.  Jag sökte honom, men fann honom inte. Jag ropade på honom, men han svarade mig inte.</div>
      <div class="verse"><i>7</i>Väktarna mötte mig, där de gick omkring i staden, de slog mig, de sårade mig. De ryckte av mig min mantel, väktarna på murarna.</div>
      <div class="verse"><i>8</i>"Jag besvär er, ni Jerusalems döttrar, om ni finnen min vän, så sägen -- ja, vad ska ni säga honom? Att jag är sjuk av kärlek!"</div>
      <div class="verse"><i>9</i>"Vad är då din vän förmer än andra vänner, du skönaste bland kvinnor? Vad är din vän förmer än andra vänner, eftersom du så besvär oss?"</div>
      <div class="verse"><i>10</i>"Min vän är strålande vit och röd, härlig framför tio tusen.</div>
      <div class="verse"><i>11</i>Hans huvud är finaste guld, hans lockar palmträdsvippor, och svarta som korpen.</div>
      <div class="verse"><i>12</i>Hans ögon likna duvor invid vattenbäckar, duvor som bada sig i mjölk och sitta invid bräddfull rand.</div>
      <div class="verse"><i>13</i>Hans kinder liknar välluktrika blomstersängar, skrin med doftande kryddor. Hans läppar är röda liljor. De drypa av flytande myrra.</div>
      <div class="verse"><i>14</i>Hans händer är tenar av guld, besatta med krysoliter. Hans midja är formad av elfenben, övertäckt med safirer.</div>
      <div class="verse"><i>15</i>Hans ben är pelare av vitaste marmor, som vila på fotstycken av finaste guld. Att se honom är som att se Libanon. Ståtlig är han som en ceder.</div>
      <div class="verse"><i>16</i>Hans mun är idel sötma, hela hans väsende är ljuvlighet. Sådan är min vän, ja, sådan är min älskade, ni Jerusalems döttrar."</div>
      <div class="verse"><i>17</i>"Vart har han då gått, din vän, du skönaste bland kvinnor? Vart har din vän tagit vägen? Låt oss hjälpa dig att söka honom." 6:1.  6:2.   den elektroniska utgåvan.</div>
    </div>
    <div class="chapter"><h2>Kapitel 6</h2>
      <div class="verse"><i>1</i>"Min vän har gått ner till sin lustgård, till sina välluktrika blomstersängar, för att låta sin hjord beta i lustgårdarna och för att plocka liljor.</div>
      <div class="verse"><i>2</i>Jag är min väns, och min vän är min, där han för sin hjord i bet ibland liljor.</div>
      <div class="verse"><i>3</i>Du är skön som Tirsa, min älskade, ljuvlig som Jerusalem, överväldigande som en härskara.</div>
      <div class="verse"><i>4</i>Vänd bort från mig dina ögon, för de har underkuvat mig. Ditt hår är likt en hjord av getter som strömma nedför Gilead.</div>
      <div class="verse"><i>5</i>Dina tänder likna en hjord av tackor, nyss uppkomna ur badet, alla med tvillingar, ofruktsam är ingen ibland dem.</div>
      <div class="verse"><i>6</i>Lik ett brustet granatäpple är din kind, där den skymtar genom din slöja. ----</div>
      <div class="verse"><i>7</i>Sextio är drottningarna, och åttio bihustrurna, och tärnorna en otalig skara.</div>
      <div class="verse"><i>8</i>Men en enda är hon, min duva, min fromma, hon, sin moders endaste, hon, sin fostrarinnas utkorade. När jungfrur se henne, prisa de henne säll, drottningar och bihustrur höja hennes lov. ----</div>
      <div class="verse"><i>9</i>Vem är hon som där blickar fram lik en morgonrodnad, skön som månen, strålande som solen, överväldigande som en härskara?</div>
      <div class="verse"><i>10</i>Till valnötslunden gick jag ned, för att glädja mig åt grönskan i dalen, för att se om vinträden hade slagit ut, om granatträden hade fått blommor.</div>
      <div class="verse"><i>11</i>Oförtänkt satte mig då min kärlek upp på mitt furstefolks vagnar.</div>
      <div class="verse"><i>12</i>"Vänd om, vänd om, du brud från Sulem, vänd om, vänd om, så att vi få se på dig." "Vad finnen ni att se hos bruden från Sulem, där hon rör sig som i vapendans?"</div>
    </div>
    <div class="chapter"><h2>Kapitel 7</h2>
      <div class="verse"><i>1</i>"Hur sköna är inte dina fötter i sina skor, du ädla! Dina höfters rundning är som ett bröstspännes kupor, gjorda av en konstnärs händer.</div>
      <div class="verse"><i>2</i>Ditt sköte är en rundad skål, ska vinet aldrig fattas däri. Din midja är en vetehög, omhägnad av liljor.</div>
      <div class="verse"><i>3</i>Din barm är lik ett killingpar, tvillingar av en gasell.</div>
      <div class="verse"><i>4</i>Din hals liknar Elfenbenstornet, dina ögon dammarna i Hesbon, vid Bat-Rabbimsporten. Din näsa är som Libanonstornet, som tittar ut mot Damaskus.</div>
      <div class="verse"><i>5</i>Ditt huvud höjer sig som Karmel, och lockarna på ditt huvud har purpurglans. En kung är fångad i deras snara." ----</div>
      <div class="verse"><i>6</i>"Hur skön och hur ljuv är du inte, du kärlek, så följd av lust!</div>
      <div class="verse"><i>7</i>Ja, din växt är som ett palmträds, och din barm liknar fruktklasar.</div>
      <div class="verse"><i>8</i>Jag tänker: ni det palmträdet vill jag stiga upp, jag vill gripa ta i dess kvistar. Låt din barm då vara mig som vinträdets klasar och doften av din andedräkt som äpplens doft</div>
      <div class="verse"><i>9</i>och din mun som ljuvaste vin!"  "Ja, ett vin som lätt glider ner i min vän och fuktar de slumrandes läppar.</div>
      <div class="verse"><i>10</i>Jag är min väns, och till mig står hans åtrå." ----</div>
      <div class="verse"><i>11</i>Kom, min vän. Låt oss gå ut på landsbygden och stanna i byarna över natten.</div>
      <div class="verse"><i>12</i>Tidigt ska vi gå till vingårdarna, för att se om vinträden har slagit ut, om knopparna har öppnat sig, om granatträden har fått blommor. Där vill jag ge min kärlek åt dig.</div>
      <div class="verse"><i>13</i>Kärleksäpplena sprida sin doft, och vid våra dörrar finnas alla slags ädla frukter, både nya och gamla. Åt dig, min vän, har jag förvarat dem.</div>
    </div>
    <div class="chapter"><h2>Kapitel 8</h2>
      <div class="verse"><i>1</i>Ack att du vore som en min bror, ammad vid min moders bröst! Om jag då mötte dig därute, så finge jag kyssa dig, och ingen skulle tänka illa om mig därför.</div>
      <div class="verse"><i>2</i>Jag finge då ledsaga dig, föra dig in i min moders hus, och du skulle undervisa mig. Kryddat vin skulle jag ge dig att dricka, saft från mitt granatträd. ----</div>
      <div class="verse"><i>3</i>Hans vänstra arm vilar under mitt huvud, och hans högra omfamnar mig.</div>
      <div class="verse"><i>4</i>Jag besvär er, ni Jerusalems döttrar: Oroen inte kärleken, stören den inte, innan den själv så vill.</div>
      <div class="verse"><i>5</i>Vem är hon som kommer hitupp från öknen, stödd på sin vän?  "Där under äppelträdet väckte jag dig. Där var det som din mor hade fött dig, där födde dig hon som gav dig livet.</div>
      <div class="verse"><i>6</i>Hav mig som en signetring vid ditt hjärta, som en signetring på din arm.  För kärleken är stark som döden, dess längtan obetvinglig som dödsriket. Dess glöd är som eldens glöd, en Herrens låga är den.</div>
      <div class="verse"><i>7</i>De största vatten förmå inte utsläcka kärleken, strömmar kunna inte dränka den. Om någon ville ge alla ägodelar i sitt hus för kärleken, så skulle han ändå bli försmådd." ----</div>
      <div class="verse"><i>8</i>"Vi har en syster, en helt ung, som ännu inte har någon barm. Vad ska vi göra med vår syster, när tiden kommer, att man vill vinna henne?"</div>
      <div class="verse"><i>9</i>"Är hon en mur, så bygga vi på den ett krön av silver. Men är hon en dörr, så bomma vi för den med en cederplanka."</div>
      <div class="verse"><i>10</i>"Jag är en mur, och min barm är som tornen därpå. Så blev jag i hans ögon en kvinna som var ynnest värd." ----</div>
      <div class="verse"><i>11</i>En vingård ägde Salomo i Baal-Hamon, den vingården lämnade han åt väktare. Tusen siklar silver var kunde de hämta ur dess frukt.</div>
      <div class="verse"><i>12</i>Men min vingård, den har jag själv i min vård. Du, Salomo, ska ta dina tusen, och två hundra ska de få, som vakta dess frukt. ----</div>
      <div class="verse"><i>13</i>"Du lustgårdarnas inbyggerska, vännerna lyssna efter din röst. Låt mig höra den."</div>
      <div class="verse"><i>14</i>"Skynda iväg, min vän, lik en gasell eller lik en ung hjort, upp på de välluktrika bergen."</div>
    </div>
  </div></body></html>
