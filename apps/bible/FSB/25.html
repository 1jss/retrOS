  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Klagovisorna</h1>
    <div class="chapter"><h2>Kapitel 1</h2>
      <div class="verse"><i>1</i>Hur övergiven sitter hon inte, den folkrika staden! Hon har blivit lik en änka. Hon som var så mäktig bland folken, en furstinna bland länderna, hon måste nu göra trältjänst.</div>
      <div class="verse"><i>2</i>Bittert gråter hon i natten, och tårar rinna utför hennes kind. Ingen finns, som tröstar henne, bland alla hennes vänner. Alla hennes närmaste har varit trolösa mot henne. De har blivit hennes fiender.</div>
      <div class="verse"><i>3</i>Juda har behövt gå i landsflykt efter att har utstått elände och svåra vedermödor. Hon bor nu bland hedningarna och finner ingen ro. Alla hennes förföljare har fallit över henne, mitt i hennes trångmål.</div>
      <div class="verse"><i>4</i>Vägarna till Sion ligga sörjande, då nu ingen kommer till högtiderna. Alla hennes portar är öde, hennes präster sucka. Hennes jungfrur är bedrövade, och själv sörjer hon bittert.</div>
      <div class="verse"><i>5</i>Hennes ovänner har fått övermakten, för hennes fiender går allt väl. För Herren har sänt henne bedrövelser för hennes många överträdelsers skull. Hennes barn har behövt gå i fångenskap, bortdrivna av ovännen.</div>
      <div class="verse"><i>6</i>Så har all dottern Sions härlighet försvunnit från henne. Hennes furstar likna hjortar som inte finna något bete. Vanmäktiga söka de fly bort, undan sina förföljare.</div>
      <div class="verse"><i>7</i>I denna sitt eländes och sin husvillhets tid kommer Jerusalem ihåg allt vad dyrbart hon ägde i forna dagar. Nu då hennes folk har fallit för ovännens hand och hon inte har någon hjälpare nu se hennes ovänner med hån på hennes undergång.</div>
      <div class="verse"><i>8</i>Svårt hade Jerusalem försynda sig. Därför har hon blivit en styggelse. Alla som ärade henne förakta henne nu, då de se hennes blygd. Därför suckar hon också själv och drar sig undan.</div>
      <div class="verse"><i>9</i>Orenhet fläckar hennes klädesfållar. Hon tänkte inte på anden. Därför vart hennes fall så gruvligt. Ingen finns, som tröstar henne. Se, Herre, till mitt elände, för fienden förhäver sig.</div>
      <div class="verse"><i>10</i>Ovännen räckte ut sin hand efter allt vad dyrbart hon ägde. Ja, hon fick se hur hedningar kom in i hennes helgedom, just sådana som du hade förbjudit att komma in i din församling.</div>
      <div class="verse"><i>11</i>Allt hennes folk måste med suckan tigga sitt bröd. För vad dyrbart de ägde måste de köpa sig mat till att stilla sin hunger. Se, Herre, och akta på hur föraktad jag har blivit.</div>
      <div class="verse"><i>12</i>Går detta er inte till sinnes, ni alla som håll vägen fram? Akten härpå och sen till: kan någon plåga vara lik den varmed jag har blivit hemsökt, den varmed Herren har bedrövat mig på sin glödande vredes dag?</div>
      <div class="verse"><i>13</i>Från höjden skickade han en eld i mina ben och fördärvade dem. Han bredde ut ett nät för mina fötter, han stötte mig tillbaka. Förödelse lät han gå över mig, han gjorde mig maktlös för alltid.</div>
      <div class="verse"><i>14</i>Mina överträdelser knötos samman av hans hand till ett ok, hopbundna lades de på min hals. Så bröt han ner min kraft. Herren gav mig i händerna på människor som jag inte kan stå emot.</div>
      <div class="verse"><i>15</i>Alla de tappra kämpar jag hyste aktade Herren för intet. Han lyste ut högtid, mig till fördärv, för att krossa mina unga män. Ja, vinpressen trampade Herren till ofärd för jungfrun dottern Juda.</div>
      <div class="verse"><i>16</i>Därför gråter jag. Mitt öga, det flyter i tårar. För fjärran från mig är de som skulle trösta mig och vederkvicka min själ. Förödelse har gått över mina barn, för fienden har blivit mig övermäktig.</div>
      <div class="verse"><i>17</i>Sion räcker ut sina händer, men ingen finns, som tröstar henne. Mot Jakob bådade Herren upp ovänner från alla sidor. Jerusalem har blivit en styggelse ibland dem.</div>
      <div class="verse"><i>18</i>Ja, Herren är rättfärdig, för jag var gensträvig mot hans bud. Hören då, alla ni folk, och sen min plåga: mina jungfrur och mina unga män fick gå i fångenskap.</div>
      <div class="verse"><i>19</i>Jag kallade på mina vänner, men de bedrogo mig. Mina präster och mina äldste förgingos i staden, medan de tiggde sig mat för att stilla sin hunger.</div>
      <div class="verse"><i>20</i>Se Herre, hur jag är i nöd, mitt innersta är upprört. Mitt hjärta vänder sig i mitt bröst, för det att jag var så gensträvig. Ute har svärdet förgjort mina barn, och inomhus pesten.</div>
      <div class="verse"><i>21</i>Låt all deras ondska komma inför ditt ansikte, och förstör dem, som du har hemsökt mig för alla mina överträdelsers skull för många är mina suckar, och mitt hjärta är sjukt.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Hur döljer inte Herren genom sin ilska dottern Sion i mörker! Från himlen ner till jorden kastade han Israels härlighet. Han vårdade sig inte om sin fotapall på sin vredes dag.</div>
      <div class="verse"><i>2</i>Utan skonsamhet fördärvade Herren alla Jakobs boningar. I sin förgrymmelse bröt han ner dottern Judas fästen, ja, han slog dem till jorden, han oskärade riket och dess furstar.</div>
      <div class="verse"><i>3</i>I sin vredes glöd högg han av vart Israels horn. Han höll sin högra hand tillbaka, när fienden kom. Jakob förbrände han lik en lågande eld, som förtär allt runt omkring.</div>
      <div class="verse"><i>4</i>Han spände sin båge som en fiende, med sin högra hand stod han fram som en ovän och dödade alla som var våra ögons lust. Över dottern Sions hydda utgöt han sin ilska som en eld.</div>
      <div class="verse"><i>5</i>Herren kom som en fiende och fördärvade Israel, han fördärvade alla dess palats, han förstörde dess fästen. Så hopade han över dottern Juda jämmer på jämmer.</div>
      <div class="verse"><i>6</i>Han bröt ner sin hydda som en trädgård, han förstörde sin högtidsplats. Både högtid och sabbat lät Herren bli förgätna i Sion, och i sin vredes förgrymmelse försköt han både kung och präst.</div>
      <div class="verse"><i>7</i>Herren förkastade sitt altare, han gav sin helgedom till spillo. Murarna omkring hennes palatser gav han i fiendernas hand. De hovo upp rop i Herrens hus som på en högtidsdag.</div>
      <div class="verse"><i>8</i>Herren hade beslutit att förstöra dottern Sions murar. Han spände mätsnöret till att fördärva och drog sin hand inte tillbaka. Han lät sorg komma över vallar och murar. Förfallna ligga de nu alla.</div>
      <div class="verse"><i>9</i>Hennes portar sjönko ner i jorden, han bräckte och krossade hennes bommar. Hennes kung och furstar leva bland hedningar, ingen lag finns mer. Hennes profeter få inte heller någon syn från Herren.</div>
      <div class="verse"><i>10</i>Dottern Sions äldste sitta där stumma på jorden, de har strött stoft på sina huvuden och höljt sig i sorgdräkt. Jerusalems jungfrur sänka sina huvuden mot jorden.</div>
      <div class="verse"><i>11</i>Mina ögon är förtärda av gråt, mitt innersta är upprört, min lever är som utgjuten på jorden för dottern mitt folks skada. För barn och spenabarn försmäkta på gatorna i staden.</div>
      <div class="verse"><i>12</i>De ropa till sina mödrar: "Var få vi bröd och vin?" För försmäktande ligga de som slagna på gatorna i staden. Ja, de uppgiva sin anda i sina mödrars famn.</div>
      <div class="verse"><i>13</i>Vad jämförligt ska jag framlägga för dig, du dotter Jerusalem? Vilket liknande öde kan jag dra fram till din tröst, du jungfru dotter Sion? Din skada är ju stor som ett hav. Vem kan hela dig?</div>
      <div class="verse"><i>14</i>Dina profeters syner var falskhet och flärd, de blottade inte för dig din missgärning, så att du kunde bli upprättad. De utsagor de förkunnade för dig var falskhet och förförelse.</div>
      <div class="verse"><i>15</i>Alla vägfarande slå ihop händerna, dig till hån. De vissla och skaka huvudet åt dottern Jerusalem: "Är detta den stad som man kallade 'skönhetens fullhet', 'hela jordens fröjd'?"</div>
      <div class="verse"><i>16</i>Alla dina fiender spärra upp munnen emot dig, de vissla och bita samman tänderna, de säga: "Vi har fördärvat henne. Ja, detta är den dag som vi bidade efter. Nu har vi upplevat och sett den."</div>
      <div class="verse"><i>17</i>Herren har gjort vad han hade beslutit, han har utfört sitt ord, vad han för länge sedan hade förordnat. Han har brutit ner utan förskoning. Han har låtit fienden glädjas över dig, han har upphöjt dina ovänners horn.</div>
      <div class="verse"><i>18</i>Deras hjärtan ropa till Herren. Du dottern Sions mur, låt dina tårar rinna som en bäck, både dag och natt. Låt dig inte förtröttas, unna ditt öga ingen ro.</div>
      <div class="verse"><i>19</i>Stå upp, ropa högt i natten, när dess väkter begynna, utgjut ditt hjärta som vatten inför Herrens ansikte. Lyft upp till honom dina händer för dina barns liv, för de försmäkta av hunger i alla gators hörn.</div>
      <div class="verse"><i>20</i>Se, Herre, och akta på vem du så har hemsökt. Ska då kvinnor behöva äta sin livsfrukt, barnen som de har burit i sin famn? Skall man i Herrens helgedom döda präster och profeter?</div>
      <div class="verse"><i>21</i>På jorden, ute på gatorna, ligga de, både unga och gamla. Mina jungfrur och mina unga män har fallit för svärd. Du dödade på din vredes dag, du slaktade utan förskoning.</div>
      <div class="verse"><i>22</i>Såsom till en högtidsdag kallade du samman mot mig förskräckelser från alla sidor. På Herrens vredes dag fanns ingen som blev räddad och slapp undan. Dem som jag hade burit i min famn och fostrat, dem förgjorde min fiende.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Jag är en man som har prövat elände under hans vredes ris.</div>
      <div class="verse"><i>2</i>Mig har han fört och låtit vandra genom mörker och genom ljus.</div>
      <div class="verse"><i>3</i>Ja, mot mig vänder han sin hand beständigt, igen och åter.</div>
      <div class="verse"><i>4</i>Han har uppfrätt mitt kött och min hud, han har krossat benen i mig.</div>
      <div class="verse"><i>5</i>Han har kringskansat och omvärvt mig med gift och vedermöda.</div>
      <div class="verse"><i>6</i>I mörker har han lagt mig som de längesedan döda.</div>
      <div class="verse"><i>7</i>Han har kringmurat mig, så att jag inte kommer ut, han har lagt på mig tunga fjättrar.</div>
      <div class="verse"><i>8</i>Hur jag än klagar och ropar, tillstoppar han öronen för min bön.</div>
      <div class="verse"><i>9</i>Med huggen sten har han murat för mina vägar, mina stigar har han gjort svåra.</div>
      <div class="verse"><i>10</i>En lurande björn är han mot mig, ett lejon som ligger i försåt.</div>
      <div class="verse"><i>11</i>Han förde mig på villoväg och rev mig i stycken, förödelse lät han gå över mig.</div>
      <div class="verse"><i>12</i>Han spände sin båge och satte mig upp till ett mål för sin pil.</div>
      <div class="verse"><i>13</i>Ja, pilar från sitt koger skickade han in i mina njurar.</div>
      <div class="verse"><i>14</i>Jag blev ett åtlöje för hela mitt folk en visa för dem hela dagen.</div>
      <div class="verse"><i>15</i>Han mättade mig med bittra örter, han gav mig malört att dricka.</div>
      <div class="verse"><i>16</i>Han lät mina tänder bita sönder sig på stenar, han höljde mig med aska.</div>
      <div class="verse"><i>17</i>Ja, du förkastade min själ och tog bort min frid. Jag visste inte mer vad lycka var.</div>
      <div class="verse"><i>18</i>Jag sa: "Det är ute med min livskraft och med mitt hopp till Herren."</div>
      <div class="verse"><i>19</i>Tänk på mitt elände och min husvillhet, på malörten och giftet!</div>
      <div class="verse"><i>20</i>Stadigt tänker min själ på det och är bedrövad i mig.</div>
      <div class="verse"><i>21</i>Men detta vill jag besinna, och för det ska jag hoppas:</div>
      <div class="verse"><i>22</i>Herrens nåd är det att det inte är ute med oss, för det är inte slut med hans barmhärtighet.</div>
      <div class="verse"><i>23</i>Den är var morgon ny, ja, stor är din trofasthet.</div>
      <div class="verse"><i>24</i>Herren är min del, det säger min själ mig. Därför vill jag hoppas på honom.</div>
      <div class="verse"><i>25</i>Herren är god mot dem som förbida honom, mot den själ som söker honom.</div>
      <div class="verse"><i>26</i>Det är gott att hoppas i stillhet på hjälp från Herren.</div>
      <div class="verse"><i>27</i>Det är gott för en man att han får bära ett ok i sin ungdom.</div>
      <div class="verse"><i>28</i>Låt han sitta ensam och tyst, när ett sådant pålägges honom.</div>
      <div class="verse"><i>29</i>Låt han sänka sin mun i stoftet. Kanhända finns ännu hopp.</div>
      <div class="verse"><i>30</i>Låt han vända kinden till åt den som slår honom och låta mätta sig med förödmjukelse.</div>
      <div class="verse"><i>31</i>För Herren förkastar inte för oändlig tid.</div>
      <div class="verse"><i>32</i>utan om han har bedrövat, så förbarmar han sig igen, efter sin stora nåd.</div>
      <div class="verse"><i>33</i>För inte av villigt hjärta plågar han människors barn och vållar dem bedrövelse.</div>
      <div class="verse"><i>34</i>Att man krossar under sina fötter alla fångar i landet,</div>
      <div class="verse"><i>35</i>att man vränger en mans rätt inför den Högstes ansikte,</div>
      <div class="verse"><i>36</i>att man gör orätt mot en människa i någon hennes sak, skulle Herren inte se det?</div>
      <div class="verse"><i>37</i>Vem sade, och det vart, om det inte var Herren som bjöd?</div>
      <div class="verse"><i>38</i>Kommer inte från den Högstes mun både ont och gott?</div>
      <div class="verse"><i>39</i>Varför knorrar då en människa här i livet, varför en man, om han drabbas av sin synd?</div>
      <div class="verse"><i>40</i>Låtom oss rannsaka våra vägar och pröva dem och omvända oss till Herren.</div>
      <div class="verse"><i>41</i>Låtom oss upplyfta våra hjärtan, såväl som våra händer, till Gud i himmelen.</div>
      <div class="verse"><i>42</i>Vi har varit avfälliga och gensträviga, och du har inte förlåtit det.</div>
      <div class="verse"><i>43</i>Du har höljt dig i ilska och förföljt oss, du har dräpt utan förskoning.</div>
      <div class="verse"><i>44</i>Du har höljt dig i moln, så att ingen bön har nått fram.</div>
      <div class="verse"><i>45</i>Ja, orena och föraktade låter du oss stå mitt ibland folken.</div>
      <div class="verse"><i>46</i>Alla våra fiender spärra upp munnen emot oss.</div>
      <div class="verse"><i>47</i>Faror och fallgropar möta oss olycka och skada.</div>
      <div class="verse"><i>48</i>Vattenbäckar rinna ner från mitt öga för dottern mitt folks skada.</div>
      <div class="verse"><i>49</i>Mitt öga flödar utan uppehåll och förtröttas icke,</div>
      <div class="verse"><i>50</i>till dess att Herren blickar ner från himlen och ser härtill.</div>
      <div class="verse"><i>51</i>Mitt öga vållar mig plåga för alla min stads döttrars skull.</div>
      <div class="verse"><i>52</i>Jag blir ivrigt jagad som en fågel av dem som utan sak är mina fiender.</div>
      <div class="verse"><i>53</i>De vilja förgöra mitt liv här i djupet, de kasta stenar på mig.</div>
      <div class="verse"><i>54</i>Vatten strömma över mitt huvud, jag säger: "Det är ute med mig."</div>
      <div class="verse"><i>55</i>Jag åkallar ditt namn, o Herre, har underst i djupet.</div>
      <div class="verse"><i>56</i>Du hör min röst. Tillslut inte ditt öra, bered mig lindring, då jag nu ropar.</div>
      <div class="verse"><i>57</i>Ja, du nalkas mig, när jag åkallar dig. Du säger: "Frukta inte."</div>
      <div class="verse"><i>58</i>Du utför, Herre, min själs sak, du förlossar mitt liv.</div>
      <div class="verse"><i>59</i>Du ser, Herre, den orätt mig vederfares. Skaffa mig rätt.</div>
      <div class="verse"><i>60</i>Du ser all deras hämndgirighet, alla deras anslag mot mig.</div>
      <div class="verse"><i>61</i>Du hör deras smädelser, Herre, alla deras anslag mot mig.</div>
      <div class="verse"><i>62</i>Vad mina motståndare tala och tänker ut är beständigt riktat mot mig.</div>
      <div class="verse"><i>63</i>Akta på hur de har mig till sin kloka, evad de sitta eller stå upp.</div>
      <div class="verse"><i>64</i>Du ska ge dem vedergällning, Herre, efter deras händers verk.</div>
      <div class="verse"><i>65</i>Du ska lägga ett täckelse över deras hjärtan. Din förbannelse ska komma över dem.</div>
      <div class="verse"><i>66</i>Du ska förfölja dem i ilska och förgöra dem, så att de inte bestå under Herrens himmel.</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Hur har inte guldet berövats sin glans, den ädla metallen förvandlats! Heliga stenar ligga kringkastade i alla gators hörn.</div>
      <div class="verse"><i>2</i>Sions ädlaste söner som aktades liksom med fint guld, hur räknas de inte nu som lerkärl, krukmakarhänders verk!</div>
      <div class="verse"><i>3</i>Själva schakalerna räcka spenarna åt sina ungar för att ge dem di. Men dottern mitt folk har blivit grym, lik strutsen i öknen.</div>
      <div class="verse"><i>4</i>Spenabarnets tunga låder av törst vid dess gom. Le späda barnen be om bröd, men ingen bryter sådant åt dem.</div>
      <div class="verse"><i>5</i>De som tidigare åt läckerheter försmäkta nu på gatorna. De som uppföddes i scharlakan måste nu ligga i dyn.</div>
      <div class="verse"><i>6</i>Så var dottern mitt folks missgärning större än Sodoms synd, Sodoms, som omstörtades i ett ögonblick, utan att människohänder kom därvid.</div>
      <div class="verse"><i>7</i>Hennes furstar var mer glänsande än snö, de var vitare än mjölk, deras hy var rödare än korall, deras utseende var likt safirens.</div>
      <div class="verse"><i>8</i>Nu har deras ansikten blivit mörkare än svart färg, man känner inte igen dem på gatorna. Deras hud sitter fastklibbad vid benen, den har förtorkats och blivit som trä.</div>
      <div class="verse"><i>9</i>Lyckligare var de som dräptes med svärd, än de är, som dräpas av hunger, de som täras bort under kval, utan näring från marken.</div>
      <div class="verse"><i>10</i>Med egna händer måste ömsinta kvinnor koka sina barn för att har dem till föda vid dottern mitt folks skada.</div>
      <div class="verse"><i>11</i>Herren har uttömt sin förtörnelse, utgjutit sin vredes glöd. I Sion har han tänt upp en eld, som har förtärt dess grundvalar.</div>
      <div class="verse"><i>12</i>Ingen kung på jorden hade trott det, ingen som bor på jordens krets, att någon ovän eller fiende skulle komma in genom Jerusalems portar.</div>
      <div class="verse"><i>13</i>För dess profeters synders skull har så skett, för dess prästers missgärningar, för det att de där utgöto de rättfärdigas blod.</div>
      <div class="verse"><i>14</i>Såsom blinda irra de omkring på gatorna, fläckade av blod. Så att ingen finns, som vågar komma vid deras kläder.</div>
      <div class="verse"><i>15</i>"Fly undan!" "Oren!", så ropar man framför dem. "Fly undan, viken undan, kom inte vid den!" ja, flyktiga och ostadiga måste de vara. Bland hedningarna säger man om dem: "De ska inte mer finna någon boning."</div>
      <div class="verse"><i>16</i>Herrens åsyn förskingrar dem, han vill inte mer akta på dem. Mot prästerna visas inget undseende, mot de äldste ingen misskund.</div>
      <div class="verse"><i>17</i>Ännu försmäkta våra ögon i fåfäng väntan efter hjälp. Från vårt vårdtorn speja vi efter ett folk som ändå inte kan rädda oss.</div>
      <div class="verse"><i>18</i>Han lurar på vara steg, så att vi inte våga gå på våra gator. Vår ände är nära, vara dagar är ute. Ja, vår ande har kommit.</div>
      <div class="verse"><i>19</i>Våra förföljare var snabbare än himmelens örnar. På bergen jagade de oss, i öknen la de försåt för oss.</div>
      <div class="verse"><i>20</i>Herrens smorde, han som var vår livsfläkt, blev fångad i deras gropar, han under vilkens skugga vi hoppades att få leva bland folken.</div>
      <div class="verse"><i>21</i>Ja, fröjda dig och var glad, du dotter Edom, du som bor i Us land! Också till dig ska kalken komma. Du ska bli drucken och få ligga blottad.</div>
      <div class="verse"><i>22</i>Din missgärning är inte mer, du dotter Sion. Han ska inte igen föra dig bort i fångenskap. Men din missgärning, du dotter Edom, ska han hemsöka. Han ska uppenbara dina synder.</div>
    </div>
    <div class="chapter"><h2>Kapitel 5</h2>
      <div class="verse"><i>1</i>Tänk, Herre, på vad som har vederfarits oss titta ner och se till vår förödmjukelse.</div>
      <div class="verse"><i>2</i>Vår arvedel har kommit i främlingars ägo, våra hus i utlänningars.</div>
      <div class="verse"><i>3</i>Vi har blivit värnlösa, vi har ingen fader. Våra mödrar är som änkor.</div>
      <div class="verse"><i>4</i>Vattnet som tillhör oss få vi dricka bara för penningar. Vår egen ved måste vi betala.</div>
      <div class="verse"><i>5</i>Våra förföljare är oss på halsen. Hur trötta vi än är, unnas oss dock ingen vila.</div>
      <div class="verse"><i>6</i>Vi har behövt ge oss under Egypten, under Assyrien, för att få bröd till att mätta oss med.</div>
      <div class="verse"><i>7</i>Våra fäder har syndat, de är inte mer, vi måste bära deras missgärningar.</div>
      <div class="verse"><i>8</i>Trälar få bestämma över oss. Ingen finns, som rycker oss ur deras våld.</div>
      <div class="verse"><i>9</i>Med fara för vårt liv hämta vi vårt bröd, bärga det undan öknens svärd.</div>
      <div class="verse"><i>10</i>Vår hud är glödande som en ugn, för brännande hungers skull.</div>
      <div class="verse"><i>11</i>Kvinnorna kränkte man i Sion, jungfrurna i Juda städer.</div>
      <div class="verse"><i>12</i>Furstarna blev upphängda av deras händer, för de äldste visade de ingen försyn.</div>
      <div class="verse"><i>13</i>Ynglingarna måste bära på kvarnstenar, och gossarna dignade under vedbördor.</div>
      <div class="verse"><i>14</i>De gamla sitta inte mer i porten, de unga har upphört med sitt strängaspel.</div>
      <div class="verse"><i>15</i>Våra hjärtan har inte mer någon fröjd i sorgelåt är vår dans förvandlad.</div>
      <div class="verse"><i>16</i>Kronan har fallit från vårt huvud. Ve oss, att vi syndade så!</div>
      <div class="verse"><i>17</i>Därför har också våra hjärtan blivit sjuka, för det är våra ögon förmörkade,</div>
      <div class="verse"><i>18</i>för Sions bergs skull, som nu ligger öde, så att rävarna ströva omkring därpå.</div>
      <div class="verse"><i>19</i>Du, Herre, tronar i evighet. Din tron består från släkte till släkte.</div>
      <div class="verse"><i>20</i>Varför vill du för alltid glömma oss, förkasta oss för beständigt?</div>
      <div class="verse"><i>21</i>Ta oss igen till dig, Herre, så att vi få vända åter. Förnya våra dagar, så att de bli som fordom.</div>
      <div class="verse"><i>22</i>Eller har du alldeles förkastat oss? Förtörnas du på oss så övermåttan?</div>
    </div>
  </div></body></html>
