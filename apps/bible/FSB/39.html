  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Malaki</h1>
    <div class="chapter"><h2>Kapitel 1</h2>
      <div class="verse"><i>1</i>Detta är en utsaga som innehåller Herrens ord till Israel genom Malaki.</div>
      <div class="verse"><i>2</i>Jag har bevisat er kärlek, säger Herren.  Nu frågen I: "Varmed har du då bevisat oss kärlek?"  Esau var ju en bror till Jakob, säger Herren, och jag älskade Jakob,</div>
      <div class="verse"><i>3</i>men Esau hatade jag. Därför gjorde jag hans berg till en ödemark och hans arvedel till ett hemvist för öknens schakaler.</div>
      <div class="verse"><i>4</i>Om nu Edom säger: "Ja, vi är förstörda, men vi ska igen bygga upp det ödelagda", så svarar Herren Sebaot:  Väl ska de bygga upp, men jag ska igen riva det ned, och så ska man få kalla det 'ogudaktighetens land' och 'det folk på vilket Herren evinnerligen vredgas'.</div>
      <div class="verse"><i>5</i>I ska få se det med egna ögon, och då ska ni säga: 'Herren är stor utöver Israels gränser.'</div>
      <div class="verse"><i>6</i>En son ska hedra sin far och en tjänare sin herre.  Om nu jag är fader, var är då den heder, som skulle visas mig?  Om jag är en herre, var är då den rädsla som man skulle ha för mig?  -- så säger Herren Sebaot till er, ni präster, som förakten mitt namn.  Nu frågen I: "Varmed har vi då visat förakt för ditt namn?"</div>
      <div class="verse"><i>7</i>Jo, genom att ni bären fram ovärdig spis på mitt altare.  Åter frågen I: "På vad sätt har vi betett oss ovärdigt mot dig?" Jo, i det att ni tänken: "Herrens bord behöver man inte mycket akta."</div>
      <div class="verse"><i>8</i>När i fören fram ett offerdjur som är blint, då räknen ni sådant inte för ont. När ni fören fram ett som är lytt eller svagt, då räknen ni inte heller sådant för ont.  Kom med något sådant till din ståthållare, så får du se om han tar gunstigt emot dig och blir dig bevågen, säger Herren Sebaot.</div>
      <div class="verse"><i>9</i>Bönfallen alltså nu inför Gud, att han ska bli oss nådig.  Kan han väl vara er bevågen, då ni har begått sådant?  säger Herren Sebaot.</div>
      <div class="verse"><i>10</i>Ack att bland er funnes någon som ville stänga tempeldörrarna, så att ni inte längre förgäves upptänden er eld på mitt altare! Jag har inte behag till er, säger Herren Sebaot, och till offergåvor av er hand har jag inte lust.</div>
      <div class="verse"><i>11</i>Från solens uppgång ända till dess nedgång är ju mitt namn stort bland folken, och överallt frambäras rökoffer och rena offergåvor åt mitt namn. Ja, mitt namn är stort bland folken, säger Herren Sebaot.</div>
      <div class="verse"><i>12</i>Men ni ohelgen det, i det att ni sägen: "Herrens bord kan man gärna försumma, och den spis, som gives därtill, behöver man inte mycket akta."</div>
      <div class="verse"><i>13</i>Ja, ni sägen: "Inte är det mödan värt!", och så handhaven ni det vanvördigt, säger Herren Sebaot.  När ni alltså frambären er offergåva, då fören ni fram, vad som är rövat och vad som är lytt och svagt.  Skulle jag har behag till sådana gåvor av er hand?  säger Herren.</div>
      <div class="verse"><i>14</i>Nej, förbannad ska vara den bedragare, som i sin hjord har ett djur av hankön, men ändå, när han har gjort ett löfte, offrar åt Herren ett djur, som inte duger.  För jag är en stor konung, säger Herren Sebaot, och mitt namn är fruktansvärt bland folken.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Därför kommer nu följande bud till er, ni präster.</div>
      <div class="verse"><i>2</i>Om ni inte hörsammen det och akten därpå, så att ni given mitt namn ära, säger Herren Sebaot, så ska jag sända förbannelse över er och förbanna era välsignelser. Ja, jag har redan förbannat dem, eftersom ni inte akten därpå.</div>
      <div class="verse"><i>3</i>Se, jag ska låta min näpst slå er avkomma, och jag ska kasta orenlighet i ansiktet på er, orenligheten efter era högtidsoffer. Ja, ni ska själva bli kastade i denna.</div>
      <div class="verse"><i>4</i>Då ska ni förstå, att jag har sänt till er detta bud, för att mitt förbund med Levi ska bestå, säger Herren Sebaot.</div>
      <div class="verse"><i>5</i>Jag hade ett förbund med honom, och i det var liv och frid. Sådant gav jag åt honom, för att han skulle frukta mig. Han fruktade mig och bävade för mitt namn.</div>
      <div class="verse"><i>6</i>Rätt undervisning var i hans mun, och ingen orätt fanns på hans läppar. Fridsamt och redligt vandrade han i min umgängelse och omvände många från missgärning.</div>
      <div class="verse"><i>7</i>För prästens läppar ska förvara kunskap, och undervisning ska man hämta ur hans mun. Han är ju Herren Sebaots sändebud.</div>
      <div class="verse"><i>8</i>Men ni har vikit av från vägen. Genom er undervisning har ni kommit många på fall.  ni har fördärvat förbundet med Levi, säger Herren Sebaot.</div>
      <div class="verse"><i>9</i>Därför har också jag gjort er föraktade och låga i allt folkets ögon, eftersom ni inte hållen mina vägar, utan har anseende till personen, när ni handhaven undervisningen.</div>
      <div class="verse"><i>10</i>Har vi inte alla en och samma fader?  Har inte en och samma Gud skapat oss?  Varför handla vi då trolöst mot varandra och bryta våra fäders förbund?</div>
      <div class="verse"><i>11</i>Juda har handlat trolöst, och styggelse är bedriven i Israel och i Jerusalem. För Juda har oskärat Herrens helgedom, den som han älskar, och de har tagit till äkta kvinnor, som dyrka främmande gudar.</div>
      <div class="verse"><i>12</i>Hos den man som så gör ska Herren utrota var levande själ ur Jakobs hyddor, också den som frambär offergåvor till Herren Sebaot.</div>
      <div class="verse"><i>13</i>Ännu något annat gör I: ni vållen, att Herrens altare höljes med tårar, med gråt och klagan, så att han inte mer vill se till offergåvorna, inte heller med välbehag kan ta emot något ur er hand.</div>
      <div class="verse"><i>14</i>Nu frågen I: "Hur så?"  Jo, Herren var ju vittne mellan dig och din ungdoms hustru, henne som du nu har varit trolös emot, fastän hon är din maka, din äkta hustru.</div>
      <div class="verse"><i>15</i>Har vi då inte en och samma skapare, den, i vilkens hand det står, att vår ande bevaras?  Vad vill nu denne ene?  Han vill ju har ett gudaktigt släkte.  Tagen er för det väl till vara, så att ingen blir trolös mot sin ungdoms hustru.</div>
      <div class="verse"><i>16</i>För jag hatar äktenskapsskillnad, säger Herren, Israels Gud, och att man döljer sig i våld som i en överklädnad, säger Herren Sebaot.  Tagen er för det väl till vara, så att ni inte bliven trolösa.</div>
      <div class="verse"><i>17</i>I trötten ut Herren med ert tal.  Nu frågen I: "Varmed trötta vi då ut honom?"  Jo, genom att ni sägen: "Den som gör ont är ändå god i Herrens ögon, och till sådana har han behag.  För varför kommer inte annars domens Gud?"</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Se, jag ska sända ut min ängel, och han ska förbereda väg för mig. Med hast ska han komma till sitt tempel, den Herre, som ni åstunden, ja, förbundets ängel, som ni begären, se, han kommer, säger Herren Sebaot.</div>
      <div class="verse"><i>2</i>Men vem kan uthärda hans tillkommelses dag, och vem kan bestå, när han uppenbarar sig? För han ska vara som en guldsmeds eld och som valkares såpa.</div>
      <div class="verse"><i>3</i>Han ska sätta sig ner och smälta silvret och rena det. Han ska rena Levi söner och luttra dem som guld och silver. Sedan ska de bära fram åt Herren offergåvor i rättfärdighet.</div>
      <div class="verse"><i>4</i>Juda offergåvor och Jerusalems ska då behaga Herren väl som i forna dagar och i förgångna år.</div>
      <div class="verse"><i>5</i>Ja, jag ska komma till er för att hålla dom, och jag ska vara ett snarfärdigt vittne mot trollkarlar, äktenskapsbrytare och menedare, men också mot dem som förhålla dagakarlen hans lön eller förtrycka änkan och den faderlöse eller vränga rätten för främlingen, men inte frukta mig, säger Herren Sebaot.</div>
      <div class="verse"><i>6</i>För jag, Herren, har inte förändrats, och ni, Jakobs barn, har inte heller hört upp:</div>
      <div class="verse"><i>7</i>allt från era fäders dagar har ni vikit av från mina stadgar och inte hållit dem  Vänd om till mig, så vill jag vända om till er, säger Herren Sebaot.  Nu frågen I: "Varutinnan ska vi vända om?"</div>
      <div class="verse"><i>8</i>Menen ni då, att en människa får röva från Gud?  För ni röven ju från mig.  Åter frågen I: "På vad sätt har vi rövat från dig?" Jo, i fråga om tionden och offergärden.</div>
      <div class="verse"><i>9</i>Förbannelse har drabbat er, men ändå röven ni från mig, så många ni ären.</div>
      <div class="verse"><i>10</i>Fören full tionde till förrådshuset, så att i mitt hus finns mat, och pröven så, hurudan jag sedan bliver, säger Herren Sebaot.  Förvisso ska jag då öppna himmelens fönster över er och hälla ut över er riklig välsignelse.</div>
      <div class="verse"><i>11</i>Jag ska näpsa gräshopporna för er, så att de inte mer fördärva er frukt på marken. Ej heller ska era vinträd mer slå fel på fältet, säger Herren Sebaot.</div>
      <div class="verse"><i>12</i>Alla folk ska prisa er sälla, för ert land ska då vara ljuvligt, säger Herren Sebaot.</div>
      <div class="verse"><i>13</i>I har talat hårda ord mot mig, säger Herren.  Nu frågen I: "Vad har vi då med varandra talat mot dig?"</div>
      <div class="verse"><i>14</i>I har sagt: "Det är fåfängt att tjäna Gud.  Eller vad vinning har vi eftersom vi hålla, vad han har befallt oss hålla, och eftersom vi gå i sorgdräkt inför Herren Sebaot?</div>
      <div class="verse"><i>15</i>Nej, de fräcka vilja vi nu prisa sälla. För de som göra, vad ogudaktigt är, bli upprättade, de gå fria, hur de än fresta Gud."</div>
      <div class="verse"><i>16</i>Men därunder har också de som frukta Herren talat med varandra. Herren har ansett på dem och hört dem, och en minnesbok har blivit skriven inför hans ansikte till minne av dessa som frukta Herren och tänker på hans namn.</div>
      <div class="verse"><i>17</i>Dessa, säger Herren Sebaot, ska jag har som min egendom på den dag, då jag utför mitt verk. Jag ska skona dem, som en fader skonar sin son, som tjänar honom.</div>
      <div class="verse"><i>18</i>Ni ska då igen få se, som skillnad det är mellan den rättfärdige och den ogudaktige, mellan den som tjänar Gud och den som inte tjänar honom.</div>
    </div>
    <div class="chapter"><h2>Kapitel 4</h2>
      <div class="verse"><i>1</i>För se, dagen kommer, och den ska brinna som en ugn.  Då ska alla fräcka människor och alla som göra, vad ogudaktigt är, bli liksom strå, och dagen, den som kommer, ska förbränna dem, säger Herren Sebaot, så att varken rot eller krona lämnas kvar av dem.</div>
      <div class="verse"><i>2</i>Men för er, ni som fruktar mitt namn, ska rättfärdighetens sol gå upp med läkedom under sina vingar.  Då ska ni slippa ut och hoppa som kalvar, som har varit instängda i stallet.</div>
      <div class="verse"><i>3</i>De ogudaktiga ska ni trampa ned, för de ska bli som aska under era fötter på den dag, då jag utför mitt verk, säger Herren Sebaot.</div>
      <div class="verse"><i>4</i>Tänk på Moses lag, min tjänares, åt vilken jag på Horeb gav stadgar och rätter för hela Israel.</div>
      <div class="verse"><i>5</i>Se, jag ska sända till er profeten Elia, innan Herrens stora och fruktansvärda dag kommer.</div>
      <div class="verse"><i>6</i>Han ska vända fädernas hjärtan till barnen och barnens hjärtan till deras fäder, för att jag inte, när jag kommer, ska slå landet med tillspillogivning.</div>
    </div>
  </div></body></html>
