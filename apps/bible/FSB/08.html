  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Rut</h1>
    <div class="chapter"><h2>Kapitel 1</h2>
      <div class="verse"><i>1</i>På den tid då domarna regerade uppstod hungersnöd i landet.  Då drog en man från Bet-Lehem i Juda iväg med sin hustru och sina båda söner för att bosätta sig i Moabs land under någon tid.</div>
      <div class="verse"><i>2</i>Mannen hette Elimelek, hans hustru Noomi, och hans båda söner Mahelon och Kiljon. De var efratiter, från Bet-Lehem i Juda. Så kom de nu till Moabs land och vistades där.</div>
      <div class="verse"><i>3</i>Elimelek, Noomis man, dog. Men hon levde kvar med sina båda söner.</div>
      <div class="verse"><i>4</i>Dessa skaffade sig moabitiska hustrur. Den ena hette Orpa och den andra Rut.</div>
      <div class="verse"><i>5</i>Sedan de hade bott där ungefär tio år, dogo också de båda, Mahelon och Kiljon. Men kvinnan levde kvar efter sina båda söner och sin man.</div>
      <div class="verse"><i>6</i>Då stod hon upp med sina sonhustrur för att vända tillbaka från Moabs land. För hon hade hört i Moabs land att Herren hade sett till sitt folk och gett det bröd.</div>
      <div class="verse"><i>7</i>Så begav hon sig, och sina båda sonhustrur, från det ställe där hon hade vistats.  Men när de nu gick sin väg fram, för att komma tillbaka till Juda land,</div>
      <div class="verse"><i>8</i>sade Noomi till sina båda sonhustrur: "Vänd om och gå hem igen, var och en till sin moder.</div>
      <div class="verse"><i>9</i>Herren bevise godhet mot er, som ni har gjort mot de båda döda och mot mig.  Herren ska ge er att ni ska finna ro, var i sin mans hus."  Därefter kysste hon dem.  Men de brusto ut i gråt</div>
      <div class="verse"><i>10</i>och sa till henne: "Nej, vi vill följa med dig tillbaka till ditt folk."</div>
      <div class="verse"><i>11</i>Men Noomi svarade: "Vänd om, mina döttrar.  Varför skullen ni gå med mig?  Kan väl jag ännu en gång få söner i mitt liv, vilka kunna bli män åt er?</div>
      <div class="verse"><i>12</i>Vänd om, mina döttrar, och går hem, för jag är nu för gammal att överlämna mig åt en man.  Om jag än kunde tänka: 'Jag har ännu hopp', ja, om jag också redan i natt överlämnade mig åt en man och så verkligen födde söner,</div>
      <div class="verse"><i>13</i>icke skullen ni för det vänta, till dess att de hade blivit fullvuxna, inte skullen ni för det stänga er inne och stanna kvar utan män?  Bort det, mina döttrar!  Jag känner redan bedrövelse nog för er skull, eftersom Herrens hand så har drabbat mig."</div>
      <div class="verse"><i>14</i>Då brusto de igen ut i gråt.  Orpa kysste sin svärmor till avsked, men Rut höll sig alltjämt intill henne.</div>
      <div class="verse"><i>15</i>Då sa hon: "Se, din svägerska har vänt tillbaka till sitt folk och till sin gud. Vänd också du tillbaka och följ din svägerska."</div>
      <div class="verse"><i>16</i>Men Rut svarade: "Sök inte intala mig att överge dig och vända tillbaka från dig.  För dit du går vill också jag gå, och där du stannar vill också jag stanna.  Ditt folk är mitt folk, och din Gud är min Gud.</div>
      <div class="verse"><i>17</i>Där du dör vill också jag dö, och där vill jag bli begraven. Herren straffe mig nu och framgent, om något annat än döden kommer att skilja mig från dig."</div>
      <div class="verse"><i>18</i>Då hon nu såg att denna stod fast i sitt beslut att gå med henne, upphörde hon att tala om det med henne.</div>
      <div class="verse"><i>19</i>Så gick de båda med varandra, till dess att de kom till Bet-Lehem.  När de kom till Bet-Lehem, kom hela staden i rörelse för deras skull, och kvinnorna sa: "Detta är ju Noomi!"</div>
      <div class="verse"><i>20</i>Men hon sa till dem: "Kallen mig inte Noomi, utan kallen mig Mara, för den Allsmäktige har låtit mycke bedrövelse komma över mig.</div>
      <div class="verse"><i>21</i>Rik drog jag härifrån, och tomhänt har Herren låtit mig komma tillbaka.  Varför kallen ni mig då Noomi, när Herren har vittnat emot mig, när den Allsmäktige har låtit det gå mig så illa?"</div>
      <div class="verse"><i>22</i>Så kom då Noomi tillbaka med sin sonhustru, moabitiskan Rut, i det hon vände tillbaka från Moabs land.  De kom till Bet-Lehem, när kornskörden begynte.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Men Noomi hade en frände på sin mans sida, en rik man av Elimeleks släkt, vid namn Boas.</div>
      <div class="verse"><i>2</i>Moabitiskan Rut sa till Noomi: "Låt mig gå ut på åkern och plocka ax efter någon inför vilkens ögon jag finner nåd."  Hon svarade henne: "Ja, gå, min dotter."</div>
      <div class="verse"><i>3</i>Då gick hon iväg och kom till en åker och plockade där ax efter skördemännen. Det hände sig så för henne att åkerstycket tillhörde Boas, som var av Elimeleks släkt.</div>
      <div class="verse"><i>4</i>Boas kom just då dit från Bet-Lehem. Han sa till skördemännen: "Herren ska vara med eder."  De svarade honom: "Herren välsigne dig."</div>
      <div class="verse"><i>5</i>Boas frågade den bland tjänarna, som hade uppsikt över skördemännen: "Vem tillhör den unga kvinnan där?"</div>
      <div class="verse"><i>6</i>Tjänaren som hade uppsikt över skördemännen svarade och sa: "Det är en moabitisk kvinna, den kvinna som med Noomi har kommit hit från Moabs land.</div>
      <div class="verse"><i>7</i>Hon bad att hon skulle få plocka och hopsamla ax bland kärvarna, efter skördemännen. Så kom hon, och hon har hållit på allt sedan i morse ända till denna stund, utom att hon nyss har vilat något litet där."</div>
      <div class="verse"><i>8</i>Då sa Boas till Rut: "Hör, min dotter: du ska inte gå bort och plocka ax på någon annan åker, inte heller gå härifrån, utan du ska hålla dig till mina tjänarinnor här.</div>
      <div class="verse"><i>9</i>Se efter, var skördemännen arbeta på åkern, och gå efter dem. Jag har förbjudit mina tjänare att göra dig något för när.  Om du blir törstig, så gå till kärlen och drick av det som mina tjänare hämta."</div>
      <div class="verse"><i>10</i>Då föll hon ner på sitt ansikte och bugade sig mot jorden och sa till honom: "Varför har jag hittat sådan nåd för dina ögon, att du tar dig an mig, fastän jag är en främling?"</div>
      <div class="verse"><i>11</i>Boas svarade och sa till henne: "För mig har blivit berättat allt vad du har gjort mot din svärmor efter din mans död, hur du har övergivit din fader och din mor och ditt fädernesland, och vandrat iväg till ett folk som du tidigare inte kände.</div>
      <div class="verse"><i>12</i>Herren vedergälle dig för vad du har gjort. Ja, ska full lön tillfalla dig från Herren, Israels Gud, till vilken du har kommit, för att finna tillflykt under hans vingar."</div>
      <div class="verse"><i>13</i>Hon sa: "Så ska jag då finna nåd för dina ögon, min herre. För du har tröstat mig och talat vänligt med din tjänarinna, fastän jag inte är som någon av dina tjänarinnor."</div>
      <div class="verse"><i>14</i>När måltidsstunden var inne, sa Boas till henne: "Kom hitfram och ät av brödet och doppa ditt brödstycke i vinet."  Då satte hon sig vid sidan av skördemännen. Han la för henne rostade ax, och hon åt och blev mätt och fick till det över.</div>
      <div class="verse"><i>15</i>När hon därefter stod upp för att plocka ax, lät Boas sina tjänare och sa: "Låt henne också få plocka ax mellan kärvarna, och förfördelen henne inte.</div>
      <div class="verse"><i>16</i>Ja, ni ska till och med dra ut strån ur knipporna åt henne och låta dem ligga, så att hon får plocka upp dem, och ingen ska banna henne därför."</div>
      <div class="verse"><i>17</i>Så plockade hon ax på åkern ända till kvällen. När hon klappade ut det som hon hade plockat, var det ungefär en efa korn.</div>
      <div class="verse"><i>18</i>Hon tog sin börda och gick in i staden, och hennes svärmor fick se vad hon hade plockat.  Därefter tog hon fram och gav henne vad hon hade fått över, sedan hon hade ätit sig mätt.</div>
      <div class="verse"><i>19</i>Då sa hennes svärmor till henne: "Var har du i dag plockat ax, och var har du arbetat?  Välsignad ska han vara som har tagit sig an dig!"  Då berättade hon för sin svärmor hos vem hon hade arbetat. Hon sa: "Den man som jag i dag har arbetat hos heter Boas."</div>
      <div class="verse"><i>20</i>Då sa Noomi till sin sonhustru: "Välsignad ska han vara av Herren, för det att han inte har undandragit sig att bevisa godhet både mot de levande och mot de döda!"  Noomi sa ytterligare till henne: "Den mannen är vår nära frände, en av våra bördemän."</div>
      <div class="verse"><i>21</i>Moabitiskan Rut sa: "Han sa också till mig: 'Håll dig till mina tjänare, ända till dess att de har inbärgat hela min skörd.'"</div>
      <div class="verse"><i>22</i>Då sa Noomi till sin sonhustru Rut: "Ja, det är bäst, min dotter, att du går med hans tjänarinnor, så att man inte behandlar dig illa, som det kunde ske på en annan åker."</div>
      <div class="verse"><i>23</i>Så höll hon sig då till Boas tjänarinnor och plockade ax där, till dess både korn- och veteskörden var avslutade.  Men hon bodde hos sin svärmoder.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Hennes svärmor Noomi sa till henne: "Min dotter, jag vill söka skaffa dig ro, för att det ska gå dig väl.</div>
      <div class="verse"><i>2</i>Så hör då: Boas, med vilkens tjänarinnor du har varit tillsammans, är ju vår frände.  Just i natt kastar han korn på sin tröskplats.</div>
      <div class="verse"><i>3</i>Så två dig nu och smörj dig och kläd dig, och gå ner till tröskplatsen.  Men laga så, att mannen inte får se dig, innan han har ätit och druckit.</div>
      <div class="verse"><i>4</i>När han då lägger sig, så se efter, var han lägger sig, och gå dit och lyft upp täcket vid hans fötter och lägg dig där. Han ska då själv säga dig vad du ska göra."</div>
      <div class="verse"><i>5</i>Hon svarade: "Allt vad du säger vill jag göra."</div>
      <div class="verse"><i>6</i>Hon gick ner till tröskplatsen och gjorde alldeles som hennes svärmor hade bjudit henne.</div>
      <div class="verse"><i>7</i>För när Boas hade ätit och druckit, så att hans hjärta blev glatt, och sedan han hade gått iväg och lagt sig invid sädeshögen, kom hon oförmärkt och lyfte upp täcket vid hans fötter och la sig där.</div>
      <div class="verse"><i>8</i>Vid midnatt blev mannen uppskrämd och böjde sig framåt och fick då se en kvinna ligga vid hans fötter.</div>
      <div class="verse"><i>9</i>Han sa: "Vem är du?"  Hon svarade: "Jag är Rut, din tjänarinna.  Bred ut din mantelflik över din tjänarinna, för du är min bördeman."</div>
      <div class="verse"><i>10</i>Då sa han: "Välsignad ska vara du av Herren, min dotter!  Du har nu gett ett större bevis på din kärlek än förut, genom det, att du inte har lupit efter unga män, ska vara sig fattiga eller rika.</div>
      <div class="verse"><i>11</i>Så frukta nu inte, min dotter. Allt vad du säger vill jag göra dig.  För allt folket i min stad vet att du är en rättskaffens kvinna.</div>
      <div class="verse"><i>12</i>Nu är det visserligen sant att jag är din bördeman. Men en annan bördeman finns, som är närmare än jag.</div>
      <div class="verse"><i>13</i>Stanna nu kvar i natt. Om han i morgon vill ta dig efter bördesrätt, gott, ska han då göra det, så sant Herren lever.  Ligg nu kvar ända till morgonen."</div>
      <div class="verse"><i>14</i>Så låg hon vid hans fötter ända till morgonen, men hon fick stå upp, innan ännu någon kunde känna igen den andre. För han tänkte: "Det får inte bli känt att kvinnan har kommit hit till tröskplatsen."</div>
      <div class="verse"><i>15</i>Han sa: "Räck hit manteln som du har på dig, och håll fram den."  Hon höll fram den.  Då mätte han upp sex mått korn och gav henne att bära. Därefter gick hon in i staden.</div>
      <div class="verse"><i>16</i>När hon kom till sin svärmoder, sa denna: "Hur har det gått för dig, min dotter?"  Då berättade hon för henne allt vad mannen hade gjort mot henne.</div>
      <div class="verse"><i>17</i>och hon sa: "Dessa sex mått korn gav han mig, i det han sa: 'Du ska inte komma tomhänt hem till din svärmoder.'"</div>
      <div class="verse"><i>18</i>Då svarade hon: "Bida, min dotter, till dess du får se hur saken avlöper. För mannen ska inte ge sig till ro, med mindre han i dag för saken till sitt slut."</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Boas hade gått upp till stadsporten och satt sig där.  Då hände sig att den bördeman som Boas hade talat om gick där fram. Då nämnde han honom vid namn och sa: "Kom hit och sätt dig här."  Han kom och satte sig.</div>
      <div class="verse"><i>2</i>Därefter tog Boas till sig tio män av de äldste i staden och sa: "Sätten er här."  De satte sig.</div>
      <div class="verse"><i>3</i>Sedan sa han till bördemannen: "Det åkerstycke som tillhörde vår bror Elimelek har Noomi sålt, hon som kom tillbaka från Moabs land.</div>
      <div class="verse"><i>4</i>Därefter tänkte jag att jag skulle underrätta dig om det och säga: Köp det inför dem som här sitta och inför mitt folks äldste.  Om du vill ta det efter bördesrätt, så säg mig det, så att jag får vet det, för ingen annan äger bördesrätt än du och, näst dig, jag själv."  Han sa: "Jag vill ta det efter bördesrätt."</div>
      <div class="verse"><i>5</i>Då sa Boas: "När du köper åkern av Noomis hand, då köper du den också av moabitiskan Rut, den dödes hustru, med skyldighet att uppväcka den dödes namn och fästa det vid hans arvedel."</div>
      <div class="verse"><i>6</i>Bördemannen svarade: "Då kan jag inte begagna mig av min bördesrätt, för jag skulle genom fördärva min egen arvedel. Börda du åt dig vad jag skulle ha bördat, för jag kan inte göra det."</div>
      <div class="verse"><i>7</i>Men när någon bördade något eller avtalade ett byte, var det för länge sedan sed i Israel att han, till stadfästelse av ett sådant avtal, drog av sig sin sko och gav den åt den andre. Detta gällde som ett vittnesbörd i Israel.</div>
      <div class="verse"><i>8</i>Så sa nu bördemannen till Boas: "Köp du det". Han drog därvid av sig sin sko.</div>
      <div class="verse"><i>9</i>Då sa Boas till de äldste och till allt folket: "I är i dag vittnen till att jag nu har köpt av Noomis hand allt vad som har tillhört Kiljon och Mahelon.</div>
      <div class="verse"><i>10</i>Därjämte har jag också köpt moabitiskan Rut, Mahelons hustru, till hustru åt mig, för att uppväcka den dödes namn och fästa det vid hans arvedel, så att den dödes namn inte ska bli utrotat bland hans bröder eller ur porten till hans stad.  ni är i dag vittnen härtill."</div>
      <div class="verse"><i>11</i>Allt folket i stadsporten, men också de äldste, svarade: "Ja, och Herren låte den kvinna som nu går in i ditt hus bli lik Rakel och Lea, de båda som har byggt upp Israels hus.  Ska du förkovra dig storligen i Efrata och göra dig ett namn i Bet-Lehem.</div>
      <div class="verse"><i>12</i>Ska bli ditt hus som Peres hus, hans som Tamar födde åt Juda, genom de avkomlingar som Herren ska ge dig med denna unga kvinna."</div>
      <div class="verse"><i>13</i>Så tog då Boas Rut till sig, och hon blev hans hustru, och han gick in till henne. Herren gav henne livsfrukt, och hon födde en son.</div>
      <div class="verse"><i>14</i>Då sa kvinnorna till Noomi: "Lovad ska vara Herren, som i dag har så gjort, att det inte fattas dig en bördeman som ska få ett namn i Israel!</div>
      <div class="verse"><i>15</i>Han ska bli dig en tröstare och en försörjare på din ålderdom. För din sonhustru, som har dig kär, har fött honom, hon som är mer för dig än sju söner."</div>
      <div class="verse"><i>16</i>Noomi tog barnet och la det i sin famn och blev dess sköterska.</div>
      <div class="verse"><i>17</i>Grannkvinnorna sa: "Noomi har fått en son". De gav honom namn, de kallade honom Obed.  Han blev fader till Isai, Davids fader.</div>
      <div class="verse"><i>18</i>Detta är Peres släktregister: Peres födde Hesron.</div>
      <div class="verse"><i>19</i>Hesron födde Ram. Ram födde Amminadab.</div>
      <div class="verse"><i>20</i>Amminadab födde Naheson. Naheson födde Salma.</div>
      <div class="verse"><i>21</i>Salmon födde Boas. Boas födde Obed.</div>
      <div class="verse"><i>22</i>Obed födde Isai, och Isai födde David.</div>
    </div>
  </div></body></html>
