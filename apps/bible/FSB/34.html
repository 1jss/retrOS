  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Nahum</h1>
    <div class="chapter"><h2>Kapitel 1</h2>
      <div class="verse"><i>1</i>Detta är en utsaga om Nineve, den bok som innehåller elkositen Nahums syn.</div>
      <div class="verse"><i>2</i>Herren är en nitälskande Gud och en hämnare, ja, en hämnare är Herren, en som kan vredgas.  En hämnare är Herren mot sina ovänner, ilska behåller han mot sina fiender.</div>
      <div class="verse"><i>3</i>Herren är långmodig, men han är stor i kraft, och ingalunda låter han någon bli ostraffad.  Herren har sin väg i storm och oväder och molnen är dammet efter hans fötter.</div>
      <div class="verse"><i>4</i>Han näpser havet och låter det uttorka och alla strömmar låter han sina bort.  Då försmäkta Basan och Karmel, Libanons grönska försmäktar.</div>
      <div class="verse"><i>5</i>Bergen bäva för honom, och höjderna försmälta av ångest.  Jorden röres upp för hans ansikte, jordens krets med alla som bor på den.</div>
      <div class="verse"><i>6</i>Vem kan bestå för hans ogunst, och vem kan uthärda hans ilska glöd?  Hans förtörnelse utgjuter sig som eld, och klipporna rämna inför honom.</div>
      <div class="verse"><i>7</i>Herren är god, ett skyddsmur i nödens tid, och han låter sig vårda om dem som lita på honom.</div>
      <div class="verse"><i>8</i>Men genom en störtflod gör han ände på platsen där den staden står, och hans fiender förföljas av mörker.</div>
      <div class="verse"><i>9</i>Ja, på ert anslag mot Herren gör han ände, inte två gånger behöver hemsökelsen drabba.</div>
      <div class="verse"><i>10</i>För om de också är hopslingrade som törnsnår och så fulla av livssaft, som deras dryck kommer från must, ska de ändå alla förbrännas som torrt strå.</div>
      <div class="verse"><i>11</i>För från dig drog ut en man som hade onda anslag mot Herren, en vilkens rådslag var fördärv.</div>
      <div class="verse"><i>12</i>Så säger Herren: "Hur starka och hur många de också ska vara, ska de ändå mejas av och försvinna. Om jag tidigare har plågat dig, så ska jag nu inte göra det mer.</div>
      <div class="verse"><i>13</i>För nu ska jag bryta sönder de ok han har lagt på dig, och hans band ska jag slita av."</div>
      <div class="verse"><i>14</i>Men om dig bjuder Herren så "Ingen avkomma av ditt namn ska mer få finnas. Ur dina gudars hus ska jag utrota alla bilder av avgudar, både skurna och gjutna. En grav bereder jag åt dig, för på skam har du kommit."</div>
      <div class="verse"><i>15</i>Se, över bergen nalkas glädjebudbärarens fötter hans som ropar ut frid: "Fira dina högtider, Juda, infria dina löften. För inte mer ska fördärvaren dra fram mot dig. Han varder förgjord i grund."</div>
    </div>
    <div class="chapter"><h2>Kapitel 2</h2>
      <div class="verse"><i>1</i>En folkförskingrare drar upp mot dig. Bevaka dina fästen. Speja utåt vägen, omgjorda dina länder använder din kraft, så mycket du förmår.</div>
      <div class="verse"><i>2</i>För Herren vill återställa Jakobs höghet som Israels höghet, då nu plundrare så har ödelagt dem och så fördärvat deras vinträd.</div>
      <div class="verse"><i>3</i>Hans hjältars sköldar är färgade röda, stridsmännen gå klädda i scharlakan. Vagnarna gnistra av eld, när han gör dem redo till strid. Man skakar lansar av cypressträ.</div>
      <div class="verse"><i>4</i>På vägarna storma vagnarna fram, de köra om varandra på fälten. Såsom bloss är de att se liksom ljungeldar fara de iväg.</div>
      <div class="verse"><i>5</i>Han vet nogsamt vilka väldiga kämpar han äger. De störta överända, där de rusa framåt. De hasta mot stadens murar, och stormtaken göras redo.</div>
      <div class="verse"><i>6</i>Strömportarna måste öppna sig, och palatset försmälter av ångest.</div>
      <div class="verse"><i>7</i>Ja, domen står fast: hon blir blottad, bortsläpad. Hennes tärnor måste sucka som duvor och slå sig för sitt bröst.</div>
      <div class="verse"><i>8</i>I all sin tid var Nineve lik en vattenrik damm, men nu flyr vattnet bort. "Stannen!  Stannen!"  -- Nej, ingen vänder sig om.</div>
      <div class="verse"><i>9</i>Röven nu silver, röven guld. Här finnas skatter utan ände, överflöd på alla dyrbara håvor.</div>
      <div class="verse"><i>10</i>Ödeläggelse och förödelse och förstörelse! Förfärade hjärtan och skälvande knän! Darrande länder allestädes! Allas ansikten har skiftat färg.</div>
      <div class="verse"><i>11</i>Var är nu lejonens kula, den plats där de unga lejonen förtärde sitt rov, där lejonet och lejoninnan hade sin gång, där lejonungen gick omkring, utan att någon skrämde bort den?</div>
      <div class="verse"><i>12</i>Var är lejonet som tog rov, så mycket dess ungar ville hava, och dödade åt sina lejoninnor, ja, uppfyllde sina hålor med rov och sina kulor med rövat gods?</div>
      <div class="verse"><i>13</i>Se, jag ska vända mig mot dig, säger Herren Sebaot. Dina vagnar ska jag låta gå upp i rök, och dina unga lejon ska svärdet förtära. Jag ska utrota ditt rövade gods från jorden och man ska inte mer höra dina sändebuds röst</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Ve dig, du blodstad, alltigenom så full av lögn och våld, du som aldrig slutar att röva!</div>
      <div class="verse"><i>2</i>Hör, piskor smälla! Hör, vagnshjul dåna! Hästar jaga fram, och vagnar rulla iväg.</div>
      <div class="verse"><i>3</i>Ryttare komma i fyrsprång. Svärden ljunga, och spjuten blixtra. Slagna ser man i mängd och lik i stora hopar. Igen ände är på döda, man stupar över döda.</div>
      <div class="verse"><i>4</i>Allt detta för den myckna otukt hon bedrev, hon, den fagra och trollkunniga skökan, som utlämnade folkslag genom sin otukt och folkstammar genom sina trolldomskonster.</div>
      <div class="verse"><i>5</i>Se, jag ska vända mig mot dig, säger Herren Sebaot. Jag ska lyfta upp ditt mantelsläp över ditt ansikte och låta folkslag se din blygd och konungariken din skam.</div>
      <div class="verse"><i>6</i>Jag ska kasta på dig vad styggeligt är, jag ska låta dig bli föraktad, ja, göra dig till ett skådespel.</div>
      <div class="verse"><i>7</i>Var och en som ser dig ska sky dig och ska säga: "Nineve är ödelagt, men vem kan ömka det?" Ja, var finner man någon som vill trösta dig?</div>
      <div class="verse"><i>8</i>Är du då bättre än No-Amon, hon som tronade vid Nilens strömmar, omsluten av vatten -- ett havets fäste, som hade ett hav till mur?</div>
      <div class="verse"><i>9</i>Etiopier i mängd och egyptier utan ände, putéer och libyer var dig till hjälp.</div>
      <div class="verse"><i>10</i>Också hon måste ju gå i landsflykt och fångenskap, också hennes barn blev krossade i alla gathörn. Om hennes ädlingar kastade man lott, och alla hennes stormän blev fängslade med kedjor</div>
      <div class="verse"><i>11</i>Så ska också du bli drucken och sjunka i vanmakt. Också du ska få leta efter något skyddsmur mot fienden.</div>
      <div class="verse"><i>12</i>Alla dina fästen likna fikonträd med brådmogen frukt: vid minsta skakning falla de i munnen på den som vill äta dem.</div>
      <div class="verse"><i>13</i>Se, ditt manskap är hos dig som kvinnor. Ditt lands portar stå vidöppna för dina fiender. Eld förtär dina bommar.</div>
      <div class="verse"><i>14</i>Hämta dig vatten till förråd under belägringen, förstärk dina fästen. Stig ner i leran och trampa i murbruket. Grip till tegelformen.</div>
      <div class="verse"><i>15</i>Bäst du står där, ska elden förtära dig och svärdet utrota dig. Ja, som av gräsmaskar ska du bli uppfrätt, om du också själv samlar skaror så talrika som gräsmaskar, skaror så talrika som gräshoppor.</div>
      <div class="verse"><i>16</i>Om du också har krämare fler än himmelens stjärnor, så vet: gräsmaskarna fälla sina vingars höljen och flyga bort.</div>
      <div class="verse"><i>17</i>Ja, dina furstar är som gräshoppor och dina hövdingar som gräshoppssvärmar: de stanna i murarna, så länge det är svalt, men när solen kommer fram, då fly de bort, och sedan vet ingen var de finnas.</div>
      <div class="verse"><i>18</i>Dina herdar har slumrat in, du Assurs konung. Dina väldige ligga i ro. Ditt folk är förstrött uppe på bergen, och ingen församlar det.</div>
      <div class="verse"><i>19</i>Det finns ingen bot för din skada oläkligt är ditt sår. Alla som höra vad som har hänt dig klappa i händerna över dig. För över vem gick inte din ondska beständigt?</div>
    </div>
  </div></body></html>
