  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Habackuk</h1>
    <div class="chapter"><h2>Kapitel 1</h2>
      <div class="verse"><i>1</i>Detta är den utsaga som uppenbarades för profeten Habackuk.</div>
      <div class="verse"><i>2</i>Hur länge, Herre, ska jag ropa, utan att du hör klaga inför dig över våld, utan att du frälsar?</div>
      <div class="verse"><i>3</i>Varför låter du mig se sådan ondska? Hur kan du själv titta på sådan orättrådighet, på det olycka och det våld jag har inför mina ögon? Så uppstår ju kiv, och så upphäva sig trätor.</div>
      <div class="verse"><i>4</i>Därigenom blir lagen vanmäktig, och rätten kommer aldrig fram. För den ogudaktige fångar den rättfärdige. Så framstår rätten förvrängd.</div>
      <div class="verse"><i>5</i>Sen efter bland hedningarna och skåden. Häpnen, ja, står där med häpnad För en gärning utför han i era dagar, som ni inte ska tro, när den förtäljes.</div>
      <div class="verse"><i>6</i>För se, jag ska uppväcka kaldéerna det bistra och oförvägna folket, som drar ut så vitt som jorden når och inkräktar boningar som inte är deras.</div>
      <div class="verse"><i>7</i>Det folket är förskräckligt och fruktansvärt. Rätt och myndighet tar det sig självt.</div>
      <div class="verse"><i>8</i>Dess hästar är snabbare än pantrar och vildare än vargar om kvällen. Dess ryttare jaga fram i fyrsprång. Ja, fjärran från komma dess ryttare, de flyga iväg som örnen, när han störtar sig över sitt rov</div>
      <div class="verse"><i>9</i>Alla hasta de till våld, av sin stridslust drivas de framåt. Fångar hopa de som sand.</div>
      <div class="verse"><i>10</i>Konungar är dem ett åtlöje, och furstar räkna de för lekverk. Åt alla slags fästen le de, de kasta upp jordvallar och intaga dem.</div>
      <div class="verse"><i>11</i>Så fara de iväg som vinden, alltjämt framåt till att åsamka sig skuld. För deras egen kraft är deras gud.</div>
      <div class="verse"><i>12</i>Är du då inte till av ålder? Jo, Herre, min Gud, min Helige, vi ska inte dö! Herre, till en dom är det du har satt dem, och till en tuktan har du format dem, du vår klippa.</div>
      <div class="verse"><i>13</i>Du vilkens ögon är för rena för att se på det onda, du som inte lider att se på orättrådighet, hur kan du ändå titta på dessa trolösa människor och tiga stilla, när den ogudaktige fördärvar den som har rätt mot honom?</div>
      <div class="verse"><i>14</i>Så vållar du att människorna bli liksom fiskar i havet, liksom kräldjur, som inte har någon herre.</div>
      <div class="verse"><i>15</i>Ja, denne drar dem alla upp med sin krok, han fångar dem i sitt nät och församlar dem i sitt garn. Däröver är han glad och fröjdar sig.</div>
      <div class="verse"><i>16</i>Därför frambär han offer åt sitt nät och tänder offereld åt sitt garn. Genom dem blir ju hans andel så fet och hans mat så kräslig.</div>
      <div class="verse"><i>17</i>Men ska han för det framgent få tömma sitt nät och beständigt döda folken utan någon förskoning</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Jag vill stiga upp på min vaktpost och ställa mig på muren. Jag vill speja för att se vad han ska tala genom mig, och vilket svar på mitt klagomål jag ska få att frambära.</div>
      <div class="verse"><i>2</i>Herren svarade mig och sa: Skriv upp din syn, och uppteckna den på skrivtavlor, med tydlig skrift, så att den lätt kan läsas.</div>
      <div class="verse"><i>3</i>För ännu måste synen vänta på sin men den längtar efter fullbordan och ska inte slå fel. Om den dröjer, så förbida den, för den kommer förvisso, den ska inte utebliva.</div>
      <div class="verse"><i>4</i>Se, uppblåst och orättrådig är dennes själ i honom. Men den rättfärdige ska leva genom sin tro.</div>
      <div class="verse"><i>5</i>För som vinet inte är att lita på, så ska denne övermodige inte bestå, om han också spärrar upp sitt gap som dödsriket och är omättlig som döden, om han också har församlat till sig alla folk och hämtat tillhopa till sig alla folkslag.</div>
      <div class="verse"><i>6</i>Sannerligen, de ska alla stämma upp en visa över honom, ja, en smädesång om honom med välbetänkta ord. Man ska säga:  Ve dig som hopar vad som inte är ditt och belastar dig med utpantat gods -- men för hur länge!</div>
      <div class="verse"><i>7</i>Sannerligen, oväntat ska borgenärer resa sig mot dig och anfäktare vakna upp mot dig, och du ska bli ett byte för dem.</div>
      <div class="verse"><i>8</i>Såsom du själv har plundrat många folk, så ska också alla andra folk få plundra dig, för dina blodsdåd mot människor och ditt våld mot länder, mot städer och alla som bor i dem.</div>
      <div class="verse"><i>9</i>Ve dig som söker orätt vinning åt ditt hus, för att kunna bygga ditt näste högt uppe och så skydda dig undan olyckans våld!</div>
      <div class="verse"><i>10</i>Med dina rådslag drar du skam över ditt hus, i det att du gör ände på många folk och så syndar mot dig själv.</div>
      <div class="verse"><i>11</i>För stenarna i muren ska ropa, och bjälkarna i trävirket ska svara dem.</div>
      <div class="verse"><i>12</i>Ve dig som bygger upp städer med blodsdåd och befäster orter med orättfärdighet!</div>
      <div class="verse"><i>13</i>Se, av Herren Sebaot är det ju sagt: "Så möda sig folken för det som ska förbrännas av elden- och folkslagen arbeta sig trötta för det som ska bli till intet."</div>
      <div class="verse"><i>14</i>För jorden ska bli full av Herrens härlighets kunskap, som havsdjupet är fyllt av vattnet.</div>
      <div class="verse"><i>15</i>Ve dig som iskänker vin åt din nästa och blandar ditt gift i det och berusar honom, för att få titta hans blygd!</div>
      <div class="verse"><i>16</i>Med skam ska du få mätta dig i stället för med ära. Ja, du ska också själv få dricka, till dess du ligger där med blottad förhud. Kalken ska i sin ordning räckas dig av Herrens hand, och förödmjukelse ska hölja din ära.</div>
      <div class="verse"><i>17</i>För över dig ska komma en hemsökelse, lik Libanons, och en förhärjelse, lik den som skrämmer bort dess djur, för dina blodsdåd mot människor och ditt våld mot länder, mot städer och alla som bor i dem.</div>
      <div class="verse"><i>18</i>Vad kan ett skuret beläte hjälpa, eftersom en snidare vill slöjda sådant? Vad ett gjutet beläte, en falsk vägvisare, eftersom dess formare så litar därpå, att han gör sig stumma avgudar?</div>
      <div class="verse"><i>19</i>Ve dig som säger till stocken: "Vakna!", och till döda stenen: "Vakna upp!" Kan en sådan ge någon vägvisning? Visst är den överdragen med guld och silver, men alls ingen ande är däri.</div>
      <div class="verse"><i>20</i>Men Herren är i sitt heliga tempel. Hela jorden ska vara stilla inför honom.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>En bön av profeten Habackuk. Till Sigjonót.</div>
      <div class="verse"><i>2</i>Herre, jag har hört om dig och häpnat. Herre, förnya i dessa år dina gärningar, låt oss förnimma dem i dessa år. Mitt i din ilska ska du tänka på förbarmande.</div>
      <div class="verse"><i>3</i>Gud kommer från Teman, den helige från berget Paran.  Sela. Hans majestät övertäcker himmelen, och av hans lov är jorden full.</div>
      <div class="verse"><i>4</i>Då uppstår en glans som av solljus, strålar gå ut från honom, och han döljer i dem sin makt.</div>
      <div class="verse"><i>5</i>Framför honom går pest, och feberglöd följer i hans spår.</div>
      <div class="verse"><i>6</i>Han går fram -- genom kommer han jorden att darra. En blick -- och han kommer folken att bäva. De uråldriga bergen splittras, de oändliga höjderna sjunka ned. Han vandrar de vägar han för länge sedan gick.</div>
      <div class="verse"><i>7</i>Jag ser Kusans hyddor hemsökta av fördärv. Tälten darra i Midjans land.</div>
      <div class="verse"><i>8</i>Harmas då Herren på strömmar? Ja, är din ilska upptänd mot strömmarna eller din förgrymmelse mot havet, eftersom du så färdas fram med dina hästar, med dina segerrika vagnar?</div>
      <div class="verse"><i>9</i>Framtagen och blottad är din båge, ditt besvurna ords pilar.  Sela.  Till strömfåror klyver du jorden.</div>
      <div class="verse"><i>10</i>Bergen se dig och bäva. Såsom en störtskur far vattnet ned. Djupet låter höra sin röst, mot höjden lyfter det sina händer.</div>
      <div class="verse"><i>11</i>Sol och måne stanna i sin boning för skenet av dina farande pilar, för glansen av ditt blixtrande spjut.</div>
      <div class="verse"><i>12</i>I förgrymmelse går du fram över jorden, i ilska tröskar du sönder folken.</div>
      <div class="verse"><i>13</i>Du drar ut för att rädda ditt folk, för att förbereda räddning åt din smorde. Du krossar taket på de ogudaktigas hus, du bryter ner huset, från grunden till tinnarna.  Sela.</div>
      <div class="verse"><i>14</i>Du genomborrar deras styresmans huvud med hans egna pilar, när de storma fram till att förskingra oss, under lycka, som gällde det att i hemlighet äta upp en betryckt.</div>
      <div class="verse"><i>15</i>Du far med dina hästar fram över havet, över de stora vattnens svall.</div>
      <div class="verse"><i>16</i>Jag hör det och darrar i mitt innersta, vid dånet skälva mina läppar. Maktlöshet griper benen i min kropp, jag darrar på platsen där jag står. För jag måste ju stilla uthärda nödens tid, medan det kommer, som ska tränga folket.</div>
      <div class="verse"><i>17</i>Ja, fikonträdet blomstrar inte mer, och vinträden ge ingen skörd, olivträdets frukt slår fel och fälten alstra ingen äring, fåren ryckas bort ur fållorna, och inga oxar finnas mer i stallen.</div>
      <div class="verse"><i>18</i>Ändå vill jag glädja mig i Herren och fröjda mig i min frälsnings Gud.</div>
      <div class="verse"><i>19</i>Herren, Herren är min starkhet. Han gör mina fötter som hindens och låter mig gå fram över mina höjder.  För sångmästaren, med mitt strängaspel.</div>
    </div>
  </div></body></html>
