  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Brevet till Filemon</h1>
    <div class="chapter"><h2>Kapitel 1</h2>
      <div class="verse"><i>1</i>Paulus, Kristus Jesus fånge, och bror Timoteus hälsa Filemon, vår älskade bror och medarbetare,</div>
      <div class="verse"><i>2</i>och Appfia, vår syster, och Arkippus, vår medkämpe, och den församling som samlas i ditt hus.</div>
      <div class="verse"><i>3</i>Nåd ska vara med er och frid från Gud vår Far, och Herren Jesus Kristus.</div>
      <div class="verse"><i>4</i>Jag tackar min Gud alltid, när jag tänker på dig i mina böner,</div>
      <div class="verse"><i>5</i>ty jag har hört om den kärlek och den tro som du har till Herren Jesus, och som du bevisar mot alla de heliga.</div>
      <div class="verse"><i>6</i>Min bön är att den tro du har gemensam med oss ska visa sig verksam, i det att du fullt inser hur mycket gott vi har i Kristus.</div>
      <div class="verse"><i>7</i>För jag har fått mycke glädje och tröst av den kärlek varmed du, min bror, har vederkvickt de heligas hjärtan.</div>
      <div class="verse"><i>8</i>Därför, fastän jag med mycke frimodighet i Kristus kunde befalla dig att göra vad du nu ska göra,</div>
      <div class="verse"><i>9</i>beder jag dig dock hellre om det för kärlekens skull -- jag, sådan jag nu är, den gamle Paulus, han som till det nu är en Kristus Jesus fånge.</div>
      <div class="verse"><i>10</i>ja, jag ber dig för min son, den som jag har fött i min fångenskap, för Onesimus,</div>
      <div class="verse"><i>11</i>som tidigare var ingalunda var dig till "till gagn", men som nu är både dig och mig till stort gagn.</div>
      <div class="verse"><i>12</i>Denne sänder jag här tillbaka till dig. När jag så gör, är det som skickade jag iväg mitt eget hjärta.</div>
      <div class="verse"><i>13</i>Jag hade väl själv velat behålla honom hos mig, så att han å dina vägnar kunde har betjänat mig i den fångenskap som jag utstår för evangelii skull.</div>
      <div class="verse"><i>14</i>Men utan ditt samtycke ville jag inget göra, för det goda du gjorde skulle ju inte ske som av tvång, utan göras av fri vilja.</div>
      <div class="verse"><i>15</i>När han för en liten tid blev skild från dig, blev detta möjligen just för att du skulle få honom igen för alltid,</div>
      <div class="verse"><i>16</i>nu inte längre som en träl, utan som något vida mer än en träl: som en älskad bror.  Detta är han redan för mig i högsta måtto. Hur mycket mer då för dig, han, din bror både efter köttet och i Herren!</div>
      <div class="verse"><i>17</i>Om du alltså håller mig för din medbroder, så ta emot honom som du skulle ta emot mig själv.</div>
      <div class="verse"><i>18</i>Har han gjort dig någon orätt, eller är han dig något skyldig, så för upp det på min räkning.</div>
      <div class="verse"><i>19</i>Jag, Paulus, skriver här med egen hand: "Jag ska själv betala det."  Jag skulle också kunna säga: "För upp det på din räkning." För du har ju en ännu större skuld till mig, nämligen -- dig själv.</div>
      <div class="verse"><i>20</i>Ja, min bror, ska jag "få gagn" av dig i Herren!  Vederkvick mitt hjärta i Kristus.</div>
      <div class="verse"><i>21</i>Det är för det att jag är säker på din lydaktighet som jag har skrivit detta till dig.  Jag vet att du kommer att göra ännu mer än jag begär.</div>
      <div class="verse"><i>22</i>Så tillägger jag: bered dig på att ge mig härbärge.  Jag hoppas nämligen att jag genom era böner ska bli skänkt åt eder.</div>
      <div class="verse"><i>23</i>Epafras, min medfånge i Kristus Jesus, hälsar dig.</div>
      <div class="verse"><i>24</i>så göra också Markus, Aristarkus, Demas och Lukas, mina medarbetare.</div>
      <div class="verse"><i>25</i>Herrens, Jesus Kristus, nåd ska vara med er ande.  nyttig, gagnelig. På denna namnets betydelse hänsyftas också i v. 20.</div>
    </div>
  </div></body></html>
