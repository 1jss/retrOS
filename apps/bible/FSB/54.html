  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Första brevet till Timoteus</h1>
    <div class="chapter"><h2>Kapitel 1</h2>
      <div class="verse"><i>1</i>Paulus, Kristus Jesus apostel, förordnad av Gud, vår Frälsare, och Kristus Jesus, vårt hopp,</div>
      <div class="verse"><i>2</i>hälsar Timoteus, sin sannskyldige son i tron.  Nåd, medlidande och frid från Gud Fadern, och Kristus Jesus, vår Herre!</div>
      <div class="verse"><i>3</i>Jag bjuder dig, nu som när jag for iväg till Macedonien, att stanna kvar i Efesus och där förmana somliga att inte ropa ut främmande läror</div>
      <div class="verse"><i>4</i>eller akta på fabler och släktledningshistorier utan ände, som ju snarare vålla ordstrider än främja den Guds ordning som kommer till fullbordan i tron.</div>
      <div class="verse"><i>5</i>Förmaningens ändamål är kärlek av ett rent hjärta och av ett gott samvete och av en oskrymtad tro.</div>
      <div class="verse"><i>6</i>Från dessa stycken har somliga farit vilse och vänt sin håg till fåfängligt tal --</div>
      <div class="verse"><i>7</i>människor som vilja vara lärare i lagen, fastän de inte förstå ens vad de själva tala, eller vad de saker är, som de med sådan säkerhet orda om.</div>
      <div class="verse"><i>8</i>Men vi vet att lagen är god, om man nämligen brukar den som lagen ska brukas,</div>
      <div class="verse"><i>9</i>och om man förstår detta, att lagen är till inte för rättfärdiga människor, utan för dem som trotsa lag och myndighet, för ogudaktiga och syndare, oheliga och oandliga människor, fadermördare och modermördare, för mandråpare,</div>
      <div class="verse"><i>10</i>för dem som öva otukt och onaturlig vällustsynd, för dem som är människosäljare, lögnare, menedare eller något annat som strider mot den sunda läran --</div>
      <div class="verse"><i>11</i>detta i enlighet med det evangelium om den salige Gudens härlighet, varmed jag har blivit betrodd.</div>
      <div class="verse"><i>12</i>Vår Herre Kristus Jesus, som har gett mig kraft, tackar jag för att han har tagit mig i sin tjänst och hittat mig vara förtroende värd,</div>
      <div class="verse"><i>13</i>mig som tidigare var en hädare och förföljare och våldsverkare.  Men medlidande vederfors mig, eftersom jag inte bättre visste, när jag i min otro handlade så.</div>
      <div class="verse"><i>14</i>Vår Herres nåd blev så mycket mer överflödande, med tron och kärleken i Kristus Jesus.</div>
      <div class="verse"><i>15</i>Det är ett fast ord och i allo värt att mottagas, att Kristus Jesus har kommit i världen för att rädda syndare, bland vilka jag är den främste.</div>
      <div class="verse"><i>16</i>Men att medlidande vederfors mig, det blev just för att Kristus Jesus skulle främst på mig bevisa all sin långmodighet, och låta mig bli en förstlingsbild av dem som skulle komma att tro på honom och så vinna oändligt liv.</div>
      <div class="verse"><i>17</i>Men oändligheternas konung, den oförgänglige, osynlige, ende Guden, ska vara ära och pris i oändligheternas evigheter!  Amen.</div>
      <div class="verse"><i>18</i>Att så förmana dem, det ålägger jag dig, min son Timoteus, i enlighet med de profetord som en gång uttalades över dig.  Låt du i kraft av dem strida den goda striden,</div>
      <div class="verse"><i>19</i>rustad med tro och med ett gott samvete.  Detta har nu visserligen somliga skjutit å sido, men de har genom det, lidit skeppsbrott i tron.</div>
      <div class="verse"><i>20</i>Till dem höra Hymeneus och Alexander, vilka jag har överlämnat åt Satan, för att de ska bli så tuktade, att de inte vidare smäda.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Så uppmanar jag nu framför allt till det att man ska bedja, åkalla, anropa och tacka Gud för alla människor,</div>
      <div class="verse"><i>2</i>för kungar och all överhet, så att vi kunna föra ett lugnt och stilla liv, på ett i allo fromt och värdigt sätt.</div>
      <div class="verse"><i>3</i>Sådant är gott och välbehagligt inför Gud, vår Frälsare,</div>
      <div class="verse"><i>4</i>som vill att alla människor ska bli räddade och komma till kunskap om sanningen.</div>
      <div class="verse"><i>5</i>För en enda är Gud, och en enda är medlare emellan Gud och människor: en människa, Kristus Jesus,</div>
      <div class="verse"><i>6</i>han som gav sig själv till lösen för alla, varom också vittnesbördet skulle frambäras, när tiden var inne.</div>
      <div class="verse"><i>7</i>Själv har jag blivit satt till att vara dess utropare och apostel -- det säger jag med sanning, jag ljuger inte -- ja, till att i tro och sanning vara en lärare för hedningar.</div>
      <div class="verse"><i>8</i>Jag vill alltså att männen allestädes ska göra bön, i det att de, fria från ilska och disputerande, upplyfta heliga händer.</div>
      <div class="verse"><i>9</i>Likaledes vill jag att kvinnorna ska uppträda i hövisk dräkt, att de blygsamt och tuktigt pryda sig, inte med hårflätningar och guld eller pärlor eller dyrbara kläder,</div>
      <div class="verse"><i>10</i>utan med goda gärningar, som det höves kvinnor som vilja räknas för gudfruktiga.</div>
      <div class="verse"><i>11</i>Kvinnan ska i stillhet låta sig undervisas och därvid helt underordna sig.</div>
      <div class="verse"><i>12</i>Däremot kan jag inte tillstädja en kvinna att själv uppträda som lärare, inte heller att bestämma över sin man. Dessutom ska hon leva i stillhet.</div>
      <div class="verse"><i>13</i>Adam blev ju först skapad och sedan Eva.</div>
      <div class="verse"><i>14</i>Adam blev inte bedragen, men kvinnan blev svårt bedragen och förleddes till överträdelse.</div>
      <div class="verse"><i>15</i>Dock ska kvinnan, under det hon föder sina barn, vinna frälsning, om hon stannar kvar i tro och kärlek och helgelse, med ett tuktigt väsende.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Det är ett visst ord, att om någons håg står till en församlingsföreståndares ämbete, så är det en god verksamhet han åstundar.</div>
      <div class="verse"><i>2</i>En församlingsföreståndare ska för det vara oförvitlig. Han ska vara en enda kvinnas man, nykter och tuktig, hövisk i sitt skick, gästvänlig, väl skickad att undervisa,</div>
      <div class="verse"><i>3</i>icke begiven på vin, inte våldsam, utan foglig, inte stridslysten, fri från penningbegär.</div>
      <div class="verse"><i>4</i>Han ska väl förestå sitt eget hus och hålla sina barn i lydnad, med all värdighet.</div>
      <div class="verse"><i>5</i>ty hur skulle dem som inte vet att förestå sitt eget hus kunna sköta Guds församling?</div>
      <div class="verse"><i>6</i>Han ska inte vara nyomvänd, för att han inte ska förblindas av högmod och så hemfalla under djävulens dom.</div>
      <div class="verse"><i>7</i>Han ska också har gott vittnesbörd om sig av dem som stå utanför, så att han inte utsättes för förödmjukelse och faller i djävulens snara.</div>
      <div class="verse"><i>8</i>Församlingstjänarna behöver likaledes skicka sig värdigt, inte vara tvetaliga, inte benägna för mycket vindrickande, inte snikna efter slem vinning.</div>
      <div class="verse"><i>9</i>de behöver äga trons hemlighet i ett rent samvete.</div>
      <div class="verse"><i>10</i>Men också dessa ska först prövas. Därefter ska de, om de befinnas oförvitliga, få tjäna församlingen.</div>
      <div class="verse"><i>11</i>Är det kvinnor, så behöver dessa likaledes skicka sig värdigt, inte gå omkring med förtal, men vara nyktra och trogna i allt.</div>
      <div class="verse"><i>12</i>En församlingstjänare ska vara en enda kvinnas man. Han ska hålla god ordning på sina barn och väl förestå sitt hus.</div>
      <div class="verse"><i>13</i>För de som har väl skött en församlingstjänares syssla, de vinna en aktad ställning och kunna i tron, den tro de har i Kristus Jesus, uppträda med mycke frimodighet.</div>
      <div class="verse"><i>14</i>Detta skriver jag till dig, fastän jag hoppas att snart få komma till dig.</div>
      <div class="verse"><i>15</i>Jag vill nämligen, om jag ändå skulle dröja, att du ska veta hur man ska förhålla sig i Guds hus, som ju är den levande Gudens församling, sanningens stödjepelare och grundfäste.</div>
      <div class="verse"><i>16</i>Erkänt stor är gudaktighetens hemlighet: "Han som blev visad i köttet, rättfärdigad i anden, sedd av änglar, predikad bland hedningarna, trodd i världen, upptagen i härligheten."</div>
    </div>
    <div class="chapter"><h2>Kapitel 4</h2>
      <div class="verse"><i>1</i>Men Anden säger uttryckligen, att i kommande tider somliga ska avfalla från tron och hålla sig till villoandar och till onda andars läror.</div>
      <div class="verse"><i>2</i>Så ska ske genom lögnpredikanters skrymteri, människors som i sina egna samveten är brännmärkta som brottslingar,</div>
      <div class="verse"><i>3</i>och som förbjuda äktenskap och vilja att man ska avhålla sig från allahanda mat, som Gud har skapat till att med tacksägelse mottagas av dem som tro och har lärt känna sanningen.</div>
      <div class="verse"><i>4</i>För allt vad Gud har skapat är gott, och inget är förkastligt, när det mottages med tacksägelse:</div>
      <div class="verse"><i>5</i>det blir nämligen gjort heligt genom Guds ord och genom bön.</div>
      <div class="verse"><i>6</i>Om du framlägger detta för bröderna, så bevisar du dig som en god Kristus Jesus tjänare, då du ju hämtar din näring av trons och den goda lärans ord, den läras som du troget har efterföljt.</div>
      <div class="verse"><i>7</i>Men de oandliga käringfablerna ska du visa från dig.  Öva dig i stället själv i gudsfruktan.</div>
      <div class="verse"><i>8</i>För lekamlig övning gagnar till litet, men gudsfruktan gagnar till allt. Den har med sig löfte om liv, både för denna tiden och för den tillkommande.</div>
      <div class="verse"><i>9</i>Detta är ett fast ord och i allo värt att mottagas.</div>
      <div class="verse"><i>10</i>Ja, för det arbeta och kämpa vi, då vi nu har satt vårt hopp till den levande Guden, honom som är alla människors Frälsare, först och främst deras som tro.</div>
      <div class="verse"><i>11</i>Så ska du bjuda och undervisa.</div>
      <div class="verse"><i>12</i>Låt ingen förakta dig för din ungdoms skull. Dessutom ska du för dem som tro bli ett föredöme i tal och i vandel, i kärlek, i tro och i renhet.</div>
      <div class="verse"><i>13</i>Var nitisk i att föreläsa skriften och i att förmana och undervisa, till dess jag kommer.</div>
      <div class="verse"><i>14</i>Försumma inte att vårda den nådegåva som finns i dig, och som gavs dig i kraft av profetord, under handpåläggning av de äldste.</div>
      <div class="verse"><i>15</i>Tänk på detta, lev i detta, så att din förkovran blir uppenbar för alla.</div>
      <div class="verse"><i>16</i>Hav akt på dig själv och på din undervisning, och håll stadigt ut därmed. För om du så gör, frälsar du både dig själv och dem som höra dig.</div>
    </div>
    <div class="chapter"><h2>Kapitel 5</h2>
      <div class="verse"><i>1</i>En äldre man ska du inte tillrättavisa med hårda ord. Du ska tala till honom som till en fader.  Till yngre män ska du tala som till bröder,</div>
      <div class="verse"><i>2</i>till äldre kvinnor som till mödrar, till yngre kvinnor som till systrar, i all renhet.</div>
      <div class="verse"><i>3</i>Änkor ska du bevisa ära, om de är rätta, värnlösa änkor.</div>
      <div class="verse"><i>4</i>Men om en änka har barn eller barnbarn, då ska i första rummet dessa lära sig att med tillbörlig vördnad ta sig an sina närmaste och så återgälda sina föräldrar vad de är dem skyldiga. För sådant är välbehagligt inför Gud.</div>
      <div class="verse"><i>5</i>En rätt, värnlös änka, som sitter ensam, hon har sitt hopp i Gud och håller ut i bön och åkallan natt och dag.</div>
      <div class="verse"><i>6</i>Men en sådan som bara gör sig goda dagar, hon är död, fastän hon lever.  --</div>
      <div class="verse"><i>7</i>Förehåll dem också detta, så att man inte får något att förevita dem.</div>
      <div class="verse"><i>8</i>Men om någon inte drar försorg om sina egna, först och främst om sina närmaste, så har denne förnekat sin tro och är värre än en otrogen.</div>
      <div class="verse"><i>9</i>Såsom "församlingsänka" ska ingen annan uppföras än den som är minst sextio år gammal, och som har varit bara en mans hustru,</div>
      <div class="verse"><i>10</i>en som har det vittnesbördet om sig, att hon har övat goda gärningar, uppfostrat barn, gett härbärge åt husvilla, tvagit heligas fötter, understött nödlidande, kort sagt, beflitat sig om allt gott verk.</div>
      <div class="verse"><i>11</i>Unga änkor ska du däremot inte antaga.  För när de har njutit nog av Kristus, vilja de igen gifta sig.</div>
      <div class="verse"><i>12</i>och de är då hemfallna åt dom, eftersom de har brutit sin första tro.</div>
      <div class="verse"><i>13</i>Därtill lära de sig också att vara lättjefulla, i det att de löpa omkring i husen. Ja, inte bara att vara lättjefulla, utan också att vara skvalleraktiga och att syssla med sådant som inte kommer dem vid, allt medan de tala vad otillbörligt är.</div>
      <div class="verse"><i>14</i>Därför vill jag att unga änkor gifta sig, föda barn, förestå var och en sitt hus och inte ge någon motståndare anledning att smäda.</div>
      <div class="verse"><i>15</i>Redan har ju några vikit av och följt efter Satan.</div>
      <div class="verse"><i>16</i>Om någon troende, ska vara sig man eller kvinna, har änkor att sörja för, då ska han understödja dem utan att församlingen betungas, för att denna så ska kunna understödja rätta, värnlösa änkor.</div>
      <div class="verse"><i>17</i>Sådana äldste som är goda församlingsföreståndare ska aktas dubbel heder värda, först och främst de som arbeta med predikande och undervisning.</div>
      <div class="verse"><i>18</i>Skriften säger ju: "Du ska inte binda munnen till på oxen som tröskar", så ock: "Arbetaren är värd sin lön."  --</div>
      <div class="verse"><i>19</i>Upptag inget klagomål mot någon av de äldste, om det inte styrkes av två eller tre vittnen.</div>
      <div class="verse"><i>20</i>Men begår någon en synd, så ska du inför alla förehålla honom den, så att också de andra känna fruktan.</div>
      <div class="verse"><i>21</i>Jag uppmanar dig allvarligt inför Gud och Kristus Jesus och de utvalda änglarna att iakttaga detta, utan någon förutfattad mening och utan att i något stycke förfara partiskt.</div>
      <div class="verse"><i>22</i>Förhasta dig inte med handpåläggning, och gör dig inte delaktig i en annans synder.  Bevara dig själv ren.</div>
      <div class="verse"><i>23</i>Drick nu inte längre bara vatten, utan använder något litet vin för din mages skull, eftersom du så ofta lider av svaghet.</div>
      <div class="verse"><i>24</i>Somliga människors synder ligga i öppen dag och komma i förväg fram till dom. Andras igen komma först efteråt fram.</div>
      <div class="verse"><i>25</i>På samma sätt pläga också goda gärningar ligga i öppen dag. När så inte är, kunna de ändå inte bli fördolda.</div>
    </div>
    <div class="chapter"><h2>Kapitel 6</h2>
      <div class="verse"><i>1</i>De som är trälar och tjäna under andra ska akta sina herrar all heder värda, så att Guds namn och läran inte bli smädade.</div>
      <div class="verse"><i>2</i>Men de som har troende herrar ska inte, för det att de är deras bröder, akta dem mindre. Dessutom ska de tjäna dem så mycket villigare, just för det att de är troende och kära bröder, dessa som vinnlägga sig om att göra vad gott är.  Så ska du undervisa och förmana.</div>
      <div class="verse"><i>3</i>Om någon ropar ut främmande läror och inte håller sig till sunda ord -- vår Herres, Jesus Kristus, ord -- och till den lära som hör gudsfruktan till,</div>
      <div class="verse"><i>4</i>då är han förblindad av högmod, och detta fastän han inget förstår, utan är som från vettet i sitt begär efter disputerande och ordstrider, vilka vålla avund, kiv, smädelser, ondskefulla misstankar</div>
      <div class="verse"><i>5</i>och ständiga tvister mellan människor som är fördärvade i sitt sinne och har tappat bort sanningen, människor som mena att gudsfruktan är ett medel till vinning.</div>
      <div class="verse"><i>6</i>Ja, gudsfruktan i förening med förnöjsamhet är verkligen en stor vinning.</div>
      <div class="verse"><i>7</i>Vi har ju inte fört något med oss till världen, just för det att vi inte kunna föra något med oss ut därifrån.</div>
      <div class="verse"><i>8</i>Har vi föda och kläder, så ska vi låta oss nöja därmed.</div>
      <div class="verse"><i>9</i>Men de som vilja bli rika, de råka in i frestelser och snaror och hemfalla åt många dåraktiga och skadliga begärelser, som sänka människorna ner i olycka och undergång.</div>
      <div class="verse"><i>10</i>För penningbegäret är en rot till allt ont. Somliga har låtit sig så drivas därav, att de har villats bort från tron och genom det, tillskyndat sig själva många kval.</div>
      <div class="verse"><i>11</i>Men fly sådant, du gudsmänniska, och far efter rättfärdighet, gudsfruktan, tro, kärlek, tålamod, saktmod.</div>
      <div class="verse"><i>12</i>Kämpa trons goda kamp, sök att vinna det oändliga livet, vartill du har blivit kallad, du som också inför många vittnen har avlagt den goda bekännelsen.</div>
      <div class="verse"><i>13</i>Inför Gud, som ger liv åt allt, och inför Kristus Jesus, som under Pontius Pilatus vittnade med den goda bekännelsen, manar jag dig</div>
      <div class="verse"><i>14</i>att, själv utan fläck och tadel, hålla vad jag har bjudit, intill vår Herres, Jesus Kristus, uppenbarelse,</div>
      <div class="verse"><i>15</i>vilken den salige, ende härskaren ska låta oss se, när tiden är inne, han som är konungarnas kung och herrarnas herre,</div>
      <div class="verse"><i>16</i>han som allena har odödlighet och bor i ett ljus dit ingen kan komma, han som ingen människa har sett eller kan se.  Honom ska vara ära och oändligt välde!  Amen.</div>
      <div class="verse"><i>17</i>Bjud dem som är rika i den tidsålder som nu är att inte högmodas, och att inte sätta sitt hopp till ovissa rikedomar, utan till Gud, som rikligt ger oss allt till att njuta därav.</div>
      <div class="verse"><i>18</i>bjud dem att göra gott, att vara rika på goda gärningar, att vara givmilda och gärna dela med sig.</div>
      <div class="verse"><i>19</i>Låt de så lägga av åt sig skatter som kunna bli en god grundval för det tillkommande, så att de vinna det verkliga livet.</div>
      <div class="verse"><i>20</i>O Timoteus, bevara vad som har blivit dig betrott. Vänd dig bort från de oandliga, tomma ord och gensägelser som komma från den falskeligen så kallade "kunskapen",</div>
      <div class="verse"><i>21</i>vilken några säger sig äga, varför de också har farit vilse i fråga om tron.  Nåd ska vara med eder.</div>
    </div>
  </div></body></html>
