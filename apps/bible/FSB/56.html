  <html><head><link type="text/css" rel="stylesheet" href="../css/stylesheet.css" /></head><body><div class="book"><h1>Brevet till Titus</h1>
    <div class="chapter"><h2>Kapitel 1</h2>
      <div class="verse"><i>1</i>Paulus, Guds tjänare och Jesus Kristus apostel, sänd att verka för Guds utvaldas tro och för kunskapen om den sanning som hör gudsfruktan till,</div>
      <div class="verse"><i>2</i>sänd, för det att det finns ett hopp om oändligt liv -- för oändligt liv har Gud, som inte kan ljuga, för oändliga tider sedan utlovat,</div>
      <div class="verse"><i>3</i>och när tiden var inne, uppenbarade han sitt ord i den predikan varmed jag genom Guds, vår Frälsares, befallning blev betrodd --</div>
      <div class="verse"><i>4</i>jag, Paulus, hälsar Titus, min sannskyldige son på grund av gemensam tro.  Nåd och frid från Gud Fadern, och Kristus Jesus, vår Frälsare!</div>
      <div class="verse"><i>5</i>När jag lämnade dig kvar på Kreta, var det för att du skulle ordna vad som ännu återstod att ordna, och för att du, på det sätt som jag har ålagt dig, skulle i var särskild stad tillsätta äldste,</div>
      <div class="verse"><i>6</i>varhelst någon oförvitlig man funnes, en enda kvinnas man, en som hade troende barn, vilka inte vore i vanrykte för oskickligt leverne eller vore uppstudsiga.</div>
      <div class="verse"><i>7</i>För en församlingsföreståndare ska vara oförvitlig, som det höves en Guds förvaltare, inte självgod, inte snar till ilska, inte begiven på vin, inte våldsam, inte sniken efter slem vinning.</div>
      <div class="verse"><i>8</i>Han ska fastmer vara gästvänlig, nitälska för det goda, leva tuktigt, rättfärdigt, heligt och återhållsamt.</div>
      <div class="verse"><i>9</i>han ska hålla sig stadigt vid det fasta ordet, som han har fått lära det, så att han är mäktig både att förmana medelst den sunda läran och att vederlägga dem som säger emot.</div>
      <div class="verse"><i>10</i>För många finnas som inte vilja vet av någon myndighet, många som föra fåfängligt tal och lurar människors sinnen. Så göra i synnerhet de omskurna.</div>
      <div class="verse"><i>11</i>På sådana ska man tysta munnen, för de lura hela hus genom att för slem vinnings skull ropa ut opassande läror.</div>
      <div class="verse"><i>12</i>En av dem, en profet av deras eget folk, har sagt: "Kreterna, lögnare jämt, är odjur, glupska och lata."</div>
      <div class="verse"><i>13</i>Det vittnesbördet är sant.  Du ska för det strängt tillrättavisa dem, så att de bli sunda i tron</div>
      <div class="verse"><i>14</i>och inte akta på judiska fabler och vad som påbjudes av människor som vända sig från sanningen.</div>
      <div class="verse"><i>15</i>Allt är rent för dem som är rena. Men för de orena och otrogna är inget rent, utan hos dem är både förstånd och samvete orenade.</div>
      <div class="verse"><i>16</i>De säga sig känna Gud, men med sina gärningar förneka de det. För de är vederstyggliga och ohörsamma människor, odugliga till allt gott verk.</div>
    </div>
    <div class="chapter"><h2>Kapitel 2</h2>
      <div class="verse"><i>1</i>Du igen ska tala vad som är den sunda läran värdigt.</div>
      <div class="verse"><i>2</i>Förmana de äldre männen att vara nyktra, att skicka sig värdigt och tuktigt, att vara sunda i tro, i kärlek, i ståndaktighet.</div>
      <div class="verse"><i>3</i>Förmana likaledes de äldre kvinnorna att skicka sig som det höves heliga kvinnor, att inte gå omkring med förtal, inte vara trälar under begäret efter vin, utan lära andra det goda, för att fostra dem till tuktighet.</div>
      <div class="verse"><i>4</i>Förmana de yngre kvinnorna att älska sina män och sina barn,</div>
      <div class="verse"><i>5</i>att föra en tuktig och ren vandel, att vara goda husmödrar och att underordna sig sina män, så att Guds ord inte blir smädat.</div>
      <div class="verse"><i>6</i>Förmana likaledes de yngre männen att skicka sig tuktigt.</div>
      <div class="verse"><i>7</i>Bli dem i allo ett föredöme i goda gärningar, och låt dem i din undervisning finna oförfalskad renhet och värdighet,</div>
      <div class="verse"><i>8</i>med sunt, ostraffbart tal, så att den som står oss emot måste skämmas, då han nu inte har något ont att säga om oss.</div>
      <div class="verse"><i>9</i>Förmana tjänarna att i allt underordna sig sina herrar, att skicka sig dem till behag och inte vara gensvariga,</div>
      <div class="verse"><i>10</i>att inte begå någon oärlighet, utan på allt sätt visa dem redbar trohet, så att de i alla stycken bli en prydnad för Guds, vår Frälsares, lära.</div>
      <div class="verse"><i>11</i>För Guds nåd har uppenbarats till räddning för alla människor.</div>
      <div class="verse"><i>12</i>den fostrar oss till att avsäga oss all ogudaktighet och alla världsliga begärelser, och till att leva tuktigt och rättfärdigt och gudfruktigt i den tidsålder som nu är,</div>
      <div class="verse"><i>13</i>medan vi vänta på vårt saliga hopps fullbordan och på den store Gudens och vår Frälsares, Kristus Jesu, härlighets uppenbarelse --</div>
      <div class="verse"><i>14</i>hans som har gett sig själv för oss, till att rädda oss från all orättfärdighet, och till att rena åt sig ett egendomsfolk, som beflitar sig om att göra vad gott är.</div>
      <div class="verse"><i>15</i>Så ska du tala. Du ska förmana och tillrättavisa dem med all myndighet.  Låt ingen förakta dig.</div>
    </div>
    <div class="chapter"><h2>Kapitel 3</h2>
      <div class="verse"><i>1</i>Lägg dem på minnet att de behöver vara underdåniga överheten, dem som har myndighet, att de behöver visa lydnad och vara redo till allt gott verk,</div>
      <div class="verse"><i>2</i>att de inte ska håna någon, inte vara stridslystna, utan vara fogliga, och att de i allt ska visa sig saktmodiga mot alla människor.</div>
      <div class="verse"><i>3</i>Vi var ju själva tidigare oförståndiga, ohörsamma och vilsefarande, vi var trälar under allahanda krav och lustar, vi levde i ondska och avund, vi var värda att avskys, och vi hatade varandra.</div>
      <div class="verse"><i>4</i>Men när Guds, vår Frälsares, godhet och kärlek till människorna uppenbarades,</div>
      <div class="verse"><i>5</i>då räddade han oss, inte på grund av rättfärdighetsgärningar som vi hade gjort, utan efter sin barmhärtighet, genom ett bad till ny födelse och förnyelse i helig ande,</div>
      <div class="verse"><i>6</i>som han rikligt utgöt över oss genom Jesus Kristus, vår Frälsare,</div>
      <div class="verse"><i>7</i>för att vi, rättfärdiggjorda genom hans nåd, skulle, som vårt hopp är, få oändligt liv till arvedel.</div>
      <div class="verse"><i>8</i>Detta är ett fast ord, och jag vill att du med kraft vittnar härom, för att de som sätta tro till Gud ska beflita sig om att rätt utöva goda gärningar.  Sådant är gott och gagneligt för människorna.</div>
      <div class="verse"><i>9</i>Men dåraktiga tvistefrågor och släktledningshistorier ska du undfly, men också trätor och strider om lagen. För sådant är gagnlöst och fåfängligt.</div>
      <div class="verse"><i>10</i>En man som kommer partisöndring iväg ska du visa från dig, sedan du en eller två gånger har förmanat honom.</div>
      <div class="verse"><i>11</i>ty du vet att en sådan är förvänd och begår synd, ja, han har själv fällt domen över sig.</div>
      <div class="verse"><i>12</i>När jag framdeles sänder Artemas eller Tykikus till dig, låt dig då angeläget vara att komma till mig i Nikopolis, för jag har beslutit att stanna där över vintern.</div>
      <div class="verse"><i>13</i>Senas, den lagkloke, och Apollos ska du med all omsorg utrusta för deras resa, så att inget fattas dem.</div>
      <div class="verse"><i>14</i>Ska också våra bröder, för att inte bli utan frukt, lära sig att rätt utöva goda gärningar, där hjälp kommer från nöden.</div>
      <div class="verse"><i>15</i>Alla som är här hos mig hälsa dig.  Hälsa dem som älskar oss i tron.  Nåd ska vara med er alla.</div>
    </div>
  </div></body></html>
